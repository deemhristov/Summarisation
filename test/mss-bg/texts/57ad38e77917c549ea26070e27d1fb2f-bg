Официална версия
Според официалната версия атентатите от 11 септември 2001 година са внезапни и неочаквани въздушни нападения, извършени срещу САЩ от общо 19 ислямски терористи от арабски произход, отвлекли четири самолета „Боинг“. Два от самолетите се врязват в двата най-високи небостъргача (т.нар. Кули близнаци) на Световния търговски център в Манхатън, Ню Йорк. Първият се разбива в Северната кула, вторият в Южната 18 минути по-късно. За по-малко от два часа и двата небостъргача се сриват до земята, като първи се срутва вторият ударен небостъргач - Южната кула, а 29 минути след нея и Северната. Терористите разбиват третия самолет в Пентагона - седалището на Министерството на отбраната на САЩ, намиращ се в окръг Арлингтън, Вирджиния. Четвъртият самолет катастрофира в открито поле в окръг Съмърсет, Пенсилвания, предполага се след като пътниците оказват съпротива.
По официални статистики броят на загиналите при атентатите е общо 2974 души, без да се броят 19-те терористи . Това включва 2603 души загинали в кулите в Ню Йорк и около тях, 125 в Пентагона, и всичките общо 246 души на борда на самолетите. В Световния търговски център по време на атаките се намират около 17 400 души. По-голямата част от тях успяват да се евакуират. Около 200 души намират смъртта си след като скачат от горящите сгради. Сред загиналите са 411 спасителни работници, най-вече пожарникари. Три дни по-късно, на 14 септември, Конгресът на САЩ почти единодушно приема резолюция, даваща разрешение на Джордж Уокър Буш да предприеме военни действия в отговор на атаката. Предложената от него на 12 септември резолюция би го упълномощила да води военни действия за в бъдеще без допълнително допитване до Конгреса спрямо всяка група, организация или нация, която той счете за застрашаваща сигурността на САЩ, а не само спрямо участниците в атентатите на 11 септември, но това искане не е прието. Президентът подписва закона упълномощаващ военен отговор на атентатите на 18 септември. Официално е съобщено, че Осама бин Ладен и ръководената от него сунитска ислямистка терористична организация Ал Каида стоят зад този най-мащабен в историята на човечеството терористичен акт.
Основни положения на конспиративните теории
Основните положения на конспиративните теории за атентатите от 11 септември могат да се обобщят в няколко главни направления:
Горните твърдения, особено това за контролираното разрушение на Световния търговски център, официално са отхвърлени в Доклада разработен от службата на Министерство на търговията на САЩ - NIST (Национален институт за стандарти и технологии на САЩ). Болшинството правителствени служители и държавни строителни инженери не оспорват правителствената версия, според която разбилите се самолети и последвалите пожари са причина за разрушението, а не експлозиви. 
Теория за предварителна информация
Според тази теория правителството на САЩ разполага с достатъчно предварителна информация, за да предотврати или поне успешно противодейства на атентатите, но я игнорира съзнателно и не прави нищо. Аргументите в подкрепа на теорията според нейните поддръжници са следните:
Теории за отвличането на самолетите
Повдигат се съмнения относно официалната версия за отвличането на самолетите от терористите, замесени в атентата. Съмненията според конспиративните теоретици са базирани на следните твърдения:
Аргументи за предумишлено възпрепятстване на въздушната отбрана
Съществуват теории, че правителствени лица съзнателно са попречили на Военно-въздушните сили на САЩ да предотвратят атаките:
Теории за Полет 93
Полет 93 на Юнайтед е домашен полет от Ню Джърси до Сан Франциско. Според официалните теории след около 40 минути полет самолетът е бил превзет от четири ислямски терористи. Според Комисията за 11 септември полет 93 е катастрофирал близо до гр. Шанксвил, Пенсилвания в резултат на бунт на пътниците, които се опитват да обезвредят терористите.
Според една от конспиративните теории Полет 93 е свален от изтребител. Идеята е лансирана от Дейвид Рей Грифин в неговата книга „Новият Пърл Харбър“ (The New Pearl Harbor). Като доказателство за това се сочи разпръснатостта на отломките на голяма територия. Част от двигател с тегло половин тон е намерено на километър и половина от мястото на катастрофата, а други отломки са намерени на разстояние до 14 км от местопроизшествието. На снимките от мястото на катастрофата не могат да се различат останки от голям пътнически самолет.
Има три минути разлика и в часа, когато се е разбил самолетът. Според Комисията за 11 септември Полет 93 се е разбил в 10:03 ч, но данни от сеизмографи показват удар в 10:06 ч. 
Има и теория, разпространявана най-вече от популярния интернет филм Loose Change, според която Полет 93 всъщност е кацнал в Кливлънд, Охайо, а останките в Пенсилвания са от друг самолет, с който Полет 93 е бил заменен. Тази теория се основава на ранен репортаж за кацане на Полет 93 публикуван в местен вестник, който по-късно е бил оттеглен с аргумента, че е неточен. 
Съмнения за катастрофата в Пентагона
Според някои конспиративни теории американското правителство предумишлено не сваля самолета, който се е отправил към Пентагона , а според други в Пентагона изобщо не се е ударил самолет, а ракета.
Липсата на каквито и да е останки от опашката, крилата и особено от двигателите, багажа и телата на пътниците на мястото на сблъсъка на самолета с Пентагонa кара някои изследователи да оспорят твърдението на правителството, че там се е разбил Боинг 757, полет 77 на Американските авиолинии. ФБР конфискува записите от камерите в и около Пентагона минути след катастрофата под предлог „строга секретност“ и едва под натиска на обществени групи, поискали записите през 2004 година, те са направени обществено достояние през 2006 г. Въпреки това, поради отдалечеността и наличието само на отделни кадри, те не могат да безспорно да опровергаят твърденията, че липсва каквото и да е доказателство за сблъсък на полет 77 с Пентагона. Видими са малкият размер на дупката в Пентагона, както и ограничената дълбочината на щетите - едва до третия пръстен, но фактически при размах 64,40 м на крилата и дължина 70,60 м на Боинг 747 са срутени едва към 40 м от фасадата и сградата главно на първия такъв, формата на поражението - сякаш няколкото пострадали секции на сградата са отрязани с контролиран взрив, положението на посочените останки от самолетни части сякаш разпилени по тревната площ, а не тежко обгорели и забити дълбоко в нея, както би следвало да е при висока скорост на падане, удар и експлозия, води до предположения за инсценировка с възможно използване на крилата ракета или на малък разузнавателен самолет (напр. Global Hawk или A-3 Sky Warrior). От друга страна много очевидци твърдят, че са видели Боинг 757 на Американските авиолинии да прелита над главите им и/или да се блъска в Пентагона. 
През юни 2007 г. изследователят Калъм Дъглас от организацията „Пилоти за истината за 11 септември“ представя анализ, основаващ се на черната кутия на полет 77. Установени са разлики между данните от нея и официалната версия за траекторията на самолета. 
Западното крило на Пентагона, което е ударено на 11 септември е подложено на ремонт по същото време, поради което броят на персонала е намален, а кабинетите на министъра на отбраната Доналд Ръмсфелд и генералите от генералния щаб се намират в противоположната страна на сградата по това време.
Пентагонът преди рухването на външната стена, 11.9.2001 г.
Пентагонът след рухването на външната стена, 11.9.2001 г.
Отломки от въпросният самолет край Пентагона
Теория за контролираното разрушаване на Кулите близнаци
Срутването на Кулите близнаци според конспиративните теории става не по причина сблъсъка със самолет и последвалия го пожар, а с помощта на експлозиви, поставени предварително в сградите. Според Националния институт за стандарти и технологии (НИСТ) пожарът в кулите причинява отслабване на стоманената носеща конструкция, вследствие на което горните етажи на небостъргачите поддават, а долните етажи не могат да удържат на натиска на тежестта. Докладът на НИСТ описва обстоятелствата, довели до започване на процеса на срутване, след което твърди, че пълното срутване е било неизбежно, но не дава никакво описание на поведението на конструкциите след началото на срутването. Кулите близнаци са планирани да устоят не на един, а на многократни сблъсъци с Боинг 707 , най-големият пътнически самолет за своето време, голям почти колкото Боинг 767 (каквито са самолетите на полет 11 и полет 175). Както преди, така и след 11 септември 2001 година небостъргачи със стоманена конструкция никога не са се срутвали вследствие на пожар. . За сравнение, Кулите близнаци се разпадат на прах след като са горели съответно само 56 и 102 минути.
Теорията за контролираното разрушаване на Кулите близнаци и сграда 7 се подкрепя от над 1 500 архитекти и инженери, които създават своя организация за разследване на атентатите . Теорията е изложена в книгата „11 септември и Американската империя: Интелектуалците не мълчат“ на професора по теология и философия Дейвид Рей Грифин , а американският физик Стивън Джоунс през 2005 година също изнася своите аргументи в подкрепа на тази теория. През 2006 година професор Джонс излиза с хипотезата, че за разрушението на Кулите близнаци е използван нано-термит, съединение, използвано предимно от военните. След него и други учени съобщават, че са намерили нано-термит в праха от срутените кули. Стивън Джоунс обаче не може да даде обяснение как това огромно количество нано-термит и други материали са попаднали в сградата без да привлекат внимание.
В подкрепа на хипотезата за детониране на експозиви се обявяват известни актьори каро Чарли Шийн, Роузи О'Донъл, бившият губернатор на Минесота Джеси Вентура, нобеловият лауреат Дарио Фо и писателят Гор Видал. За поставени предварително в сградата експлозиви и детонирани от разстояние се изтъкват следните аргументи :
Съществуват и други интересни съвпадения и все още неизяснени положения. Кметът на Ню Йорк Руди Джулиани заявява пред телевизия ABC, че е бил уведомен, че се очаква Южната кула да се срути. Братът на Джордж У. Буш, Марвин Буш и техният братовчед Уирт Уокър III са директори в компанията Секюраком (Сратесек), която осигурява охраната на Световния търговски център до самия ден на атентатите. В седмиците преди 11 септември в Кулите има ремонтни работи, изключван е електрическият ток и специално обучени кучета за търсене на експлозиви са извеждани от сградата. Компанията също така охранява международните летища, откъдето излитат полети 77, 175 и 93. Служители на Федералната агенция за борба с извънредни ситуации имат предварително насрочено учение в Ню Йорк за 12 септември 2001 г. и на 11 септември се намират там, което позволява веднага да поемат управлението на „кота нула“. През 2006 г. Джордж У. Буш заявява, че при разпит на Халид Шейх Мохамед (обявен за ръководител и организатор на атентатите от 11 септември) е получена информация, според която е планирано експлозивите в небостъргачите да бъдат поставени на достатъчно високо ниво, така че хората в капана на пожарите да не могат да се спасят. 
През юни 2008 година сенаторът на Аризона Карън Джонсън внася официално писмо в кабинета на сенатора Джон Маккейн с молба да се срещне с група професионалисти, с които да дискутира събитията от 11 септември 2001. Тя също така произнася реч в Сената на Аризона , с което показва подкрепа на теориите за контролирано разрушение на Кулите.
Националният инстиут за стандарти и технологии (НИСТ) заключава, че вече приетата версия е достатъчна за обяснение на разрушението на сградите. НИСТ и много учени отказват да влизат в дебат с поддръжниците на конспиративните теории, защото смятат, че това би им придало илюзия за правдоподобност. Специалистите по структурна механика и структурно инженерство общо взето приемат модела на причинено от пожарите и гравитацията срутване на Световния търговски център без използване на експлозиви. В резултат на това НИСТ заявява, че не са извършвани никакви тестове, от какъвто и да е вид, за откриване на остатъци от екплозивни материали в останките на сградите. 
Теория за контролираното разрушаване на СТЦ 7
В 17:20 ч. на 11 септември 2001 година 47-етажната сграда със стоманено-бетонна конструкция на Световния търговски център 7 се срутва напълно, симетрично и в основата си. Срутването трае 6,6 секунди и привържениците на конспиративните теории го считат за класически пример на предварително подготвено контролирано разрушаване. Националният институт по стандарти и технологии посочва СТЦ 7 като първия случай на срутване на небостъргач вследствие само на пожар. 
В сградата са се намирали основно офиси на няколко инвестиционни и застрахователни фирми, но малка част е заемана от тези на Секретната служба на САЩ, Службата за вътрешните приходи, Централното разузнавателно управление и Министерството на отбраната. 
СТЦ 7 не е ударен от самолет, а само от отломки, изхвърлени при срутването на СТЦ 1 и СТЦ 2, които са се намирали на 150 м разстояние. Отломките причиняват пожар, който продължава седем часа, но с огъня не се води продължителна и упорита борба поради ограничеността му. Сградата е евакуирана, около нея се установява периметър в очакване на срутването, а репортерката на Би Би Си Джейн Стендли съобщава в ефир за срутването ѝ около 20 минути преди то да се случи. В отговор на запитване от Би Би Си заявяват, че много други телевизионни станции са споменавали в новините, че срутването на СТЦ 7 е неизбежно и че Би Би Си вече не притежава оригиналните кадри от предаването на 11 септември 2001 г. 
Собственик на СТЦ 7 е Лари Силвърстийн, който няколко месеца преди това взема под наем и Кулите близнаци. В интервю за американската обществена телевизия през 2002 г. той казва, че е било взето решение сградата да бъде „дръпната“ (pull it). Силвърстийн по-късно обяснява, че е имал предвид пожарникарите да бъдат „издърпани“, а не сградата, макар че пожарникари по това време в сградата не е имало. 
Американският физик Стивън Джоунс счита, че наличието на сяра, много високи температури в продължение на дни, както и на разтопен метал в развалините на СТЦ 7 говори за използването на взривни вещества и контролирано разрушаване. Вследствие на тези си изказвания професорът е пенсиониран преждевременно. В противовес професорът по металургия Ричард Сисън уверява, че сярата е от гипсовото покритие на стените. Хюго Бахман и Йорг Шнайдер, професори от Швейцарския технологичен институт считат, че сградата е съборена умишлено с предварителна подготовка. Техните заключения са базирани на задълбоченото изследване на малкото запазени видеозаписи. 
Националният институт по стандарти и технологии започва разследване по срутването на СТЦ 7 през 2002 година и излиза със заключение едва през август 2008 година. Закъснението се обяснява със сложността на компютърния модел и с допълнителната информация, получена по-късно. Това закъснение поражда подозрения, че НИСТ всъщност не са могли да установят истинската причина за срутването. Според заключението, причината за срутването на сградата са пожарите - те водят най-напред до разрушаването на 13-и етаж и заедно с това на много важна колона, наречена колона 79, след което цялостното срутване е било неизбежно. Почти веднага след излизането на доклада на Националния институт по стандарти и технологии група от архитекти, учени и инженери публикува отговор, в който оспорва и опровергава много точки от официалното становище. . На 20 ноември 2008 година Националният институт по стандарти и технологии публикува окончателния си доклад като съсредоточава вниманието си изключително на разрушената колона 79. 
Поддържниците на конспиративната теория смятат, че е възможно операцията по унищожаването на Кулите близнаци да е била ръководена именно от СТЦ 7 и с цел унищожаване на доказателства да се е налагало разрушаването на цялата сграда.
Потулване и унищожаване на доказателства
Привържениците на теориите за заговор твърдят, че се наблюдават определени закономерности в поведението на официалните лица, занимавали се с разследването на атаките от 11 септември 2001 година и че има умишлено укриване и унищожаване на важни веществени доказателства. 
Изчезването на черните кутии
Според Доклада на комисията за 11 септември черните кутии от самолетите (полет 11 и 175), блъснали се в Кулите близнаци, не са намерени. Обаче според работниците Майкъл Белоне и Никола ДеМаси, участвали активно в почистването на останките от Световния търговски център, три от четирите черни кутии са намерени, след което са били прибрани от служители на ФБР. Говорителят на Националния борд за транспортна безопасност Тед Лопаткиевич казва, че не знае за друг случай на вътрешен полет, при който да не са намерени черните кутии на катастрофиралите самолети. Черните кутии от полети 77 и 93 са открити, но според ФБР са силно повредени и деформирани.
Претопяване на металните колони
Под ръководството на кмета на Ню Йорк Руди Джулиани останките на стоманените колони, изграждащи ядрата на Кулите близнаци, както и тези от СТЦ 7, са изпратени веднага за претопяване. 
Унищожаване на записи
Касети със записи на интервюта със самолетни диспечери, отговорни за въздушния трафик на 11 септември са умишлено унищожени. 
ФБР конфискува записите от камерите за сигурност, разположени около Пентагона минути след сблъсъка и за известно време отказва да ги покаже . Под натиска на обществеността са пуснати пет кадъра, но поради лошото им качество и това че са случайно подбрани, те не позволяват да се определи какъв точно самолет се е блъснал в Пентагона. На кадрите не се вижда никакъв самолет, само огнено кълбо. 
Поведението на Джордж У. Буш по време и след атентата
На 7 септември 2001 г. братът на Джордж У. Буш, губернаторът на Флорида Джеб Буш свиква националната гвардия в случай на нужда за борба с безредици или природни бедствия. 
На сутринта на 11 септември 2001 г. президентът Джордж У. Буш пристига в основното училище в Сарасота, Флорида, където има предварително уговорена среща с ученици. Още преди да влезе в училището, той е уведомен че самолет се е разбил в Световния търговски център. Президентът продължава да чете книжката „Козлето“ с учениците дори след като началникът на кабинета Андрю Кард му прошепва на ухото за втори самолет, разбил се в Южната кула. Това е достатъчно за вярващите в заговор да обвинят Буш и ръководителят на неговата охрана за предваителна информация за атентатите. Обяснението на Буш е, че е искал да покаже сила и спокойствие и да не предизвика паника с бързото си напускане. 
В реч към ООН на 10 ноември 2001, още преди зараждането на Движението за истината за 11 септември президентът Джордж У. Буш заявява:
В края на 2001 г. и началото на 2002 г. Буш заявява, че е видял сблъсъка на първия самолет по телевизията в основното училище във Флорида, събитие, което по това време не е предавано по телевизията. Той нарича атентатите от 11 септември „Пърл Харбър на 21 век“. 
Буш неохотно назначава Kомисия за разследването на атентатите от 11 септември едва 411 дни след събитията поради обществен натиск, като предлага Хенри Кисинджър за неин председател и бюджет от три милиона долара , по-малко от бюджета за разследване на скандала с Моника Люински. Кисинджър отказва след среща с роднини на загинали при атентатите и за редактор на Доклада на комисията за 11 септември е назначен свързаният с администрацията на Буш Филип Зеликоу. Буш се съгласява да даде показания пред Комисията за 11 септември, но само при условие да се състои в Белия дом заедно и едновременно с вицепрезидента Чейни и без водене на записки. 
Възможни мотиви
Pax Americana
Професор Дейвид Рей Грифин, виден представител на Движението за истината за 11 септември, твърди, че глобален Pax Americana (от латински - американски мир, по аналогия с Pax Romana по време на Римската империя) е мечта на много от членовете на администрацията на Буш. Тази мечта за първи път е изразена в доклада на Пол Улфовиц Ръководство за планиране на отбраната през 1992 г. , изготвен за тогавашния министър на отбраната Дик Чейни и последван от Проект за новия американски век (Възстановяване на американската отбрана: стратегии, сили и ресурси за нов век ). Тези документи са всъщност план за дълготрайна американска глобална хегемония. В своята лекция 11 септември: митът и реалността Грифин казва:
Тези четири елемента изискват събитие, което да подготви американското общество за изпълняването на горната имперска политика.
Нов световен ред
Във Възстановяването на американската отбрана, доклад, предвиждащ установяване на световна военна доминация на САЩ, написан през септември 2000 г. от членове и сътрудници на Проекта за новия американски век (организация, чиито членове включват Дик Чейни, Доналд Ръмсфелд, Джеб Буш, Пол Улфовиц, Джон Болтън, Залмей Халилзад, Луис Либи и др.), е изказано следното предвиждане:
След събитието Буш нарича атаките от 11 септември 2001 година именно „Новият Пърл Харбър“.
От определени среди се лансира идеята, че съществува „правителство в сянка“, което контролира Белия дом и регулира двете основни политически партии в САЩ. Според тези определени среди това правителство също така контролира официалните медии и най-крупните корпорации в света. Идеята на поддръжниците на тази теория е, че това „правителство в сянка“ е образувано много отдавна и се състои от същата група хора, която през 1913 година създава Федералния резерв , след това организира и подкрепя Болшевишката революция от 1917 година в Русия и най-накрая спомага за издигането на власт на нацистката партия в Германия. В този смисъл действията на местна почва на администрацията на Буш след 11 септември 2001 се разглеждат като аналогични на действията на нациската партия в Германия след запалването на Райхстага. 
Някои смятат, че войната в Афганистан е била планирана преди атаките от 11 септември и че е възможно кръгове с интерес в наркотрафика да са насърчили нападението над Афганистан, тъй като правителството на талибаните забранява производството на опиум, а скоро след нахлуването на войските на САЩ то е възстановено и процъфтява. Би Би Си съобщава на 18 септември 2001 година, че официални кръгове в Пакистан са били информирани от висшестоящи кръгове в САЩ, че военните действия в Афганистан ще започнат в средата на октомври. MSNBC съобщава на 16 май 2002 година, че президентът Джордж Буш е получил плановете за нападение над Ал-Каида на 9 септември 2001. 
Колкото до войната в Ирак от 2003 година, приближени на Буш признават, че още с встъпването си в длъжност той е търсел начин да нападне Ирак и че главният мотив е бил петролът. 
Финансови интриги
Строителният магнат Лари Силвърстийн спечелва на търг Кулите близнаци за срок на лизинг от 99 г. през юли 2001 г. и ги застрахова срещу терористични атаки, застраховка, която не са имали преди това. Застрахователните компании сред срутването на Кулите му изплащат $7 млрд. долара и той прави голяма печалба понеже заявява, че двете катастрофи са два отделни терористични акта. 
Според изследователя Джим Хофман небостъргачите са работели на загуба, защото много от офисите са били празни. Отделно колоните е трябвало да бъдат почистени от азбеста, който са натрупали, операция, която е щяла да бъде много трудна и много скъпа. Законното събаряне на небостъргачите също е щяло да бъде изключително скъпо.
На 10 септември 2001 г. министърът на отбраната Доналд Ръмсфелд казва на специална пресконференция, че от сметките на Пантагона липсват $ 2.3 трилиона. Поради атентатите на следващия ден на тази информация не е обърнато особено внимание.
На 16 септември 2001 г. директорката на американската Агенция за опазване на околната среда Кристин Скот Уитмън обявява въздуха в Манхатън за безопасен под натиска от Белия дом. В момента има заведени много дела срещу правителството, защото голям брой хора са се разболели от токсичността на въздуха, който са дишали в този период. 
Последици
Патриотичният акт и атаките с антракс
На 16 септември 2001 г. администрацията на Буш предлага на Конгреса за приемане т.нар. Патриотичен акт, който силно ограничава правата и свободите на американските граждани и разширява правата на ФБР по подслушването и следенето по интернет. За много хора този закон е в нарушение на четвъртата поправка на Конституцията. Счита се, че не може този закон да е бил изготвен в отговор на събитията от 11 септември поради краткия срок. След гласуване на закона от Сената, Буш го подписва на 26 октомври 2001 г.
Бързото приемане на закона се подпомага и от засилената атмосфера на страх, създадена от атаките с антракс между 18 септември и 9 октомври 2001 г. срещу видни членове на Сената. Досега никой не е обвинен и осъден за атаките с антракс, но се твърди, че щамът антракс използван за атаките е произведен в САЩ. 
Обществени настроения и социологически проучвания
—Джулието Киеза 
Според проучвания на New York Times и CNN, поне половината от възрастните американци обвиняват правителството на Буш за атентатите и около 53% от тях считат, че Буш крие истината. Според проучване на New York Times и CBS от 2006 г. само 16 % от американците вярват в официалната версия за атентатите, а 84% се изпитват по-големи или по-малки съмнения, че тя е достоверна. И в световен мащаб няма съгласие и общо становище по въпроса. До ноември 2008 година са създадени повече от 150 000 000 интернет страници, посветени на конспиративните теории за 11 септември. 
Въпреки че веднага след атаките посоченият за техен организатор Осама бин Ладен отхвърля отговорност за тяхното извършване впоследствие се появяват видео записи, на които Бин Ладен поема отговорност за атаките. Автентичността на тези записи обаче е поставена под съмнение. На страницата на ФБР за Бин Ладен атентатите от 11 септември не се споменават. В отговор на запитване по този въпрос представител на ФБР казва, че „ФБР няма категорични и безспорни доказателства, свързващи Бин Ладен с атентатите от 11 септември.“ 
Публикувани доклади и статии от американския Национален институт за стандарти и технологии (НИСТ), списание Popular Mechanics и основните медии отричат конспиративните теории за 11 септември, Общността на гражданските инженери общо взето приема, че катастрофите на самолетите и последвалите пожари са причинили рухването на Кулите близнаци, а не контролирани разрушавания. 
Все пак НИСТ признава, че не може да обясни докрай факта за пълното разрушаване на зданията, тъй като не е останал нито един здрав етаж, дори бюро или компютър. 
Френският журналист и политически експерт Тиери Мейсан, автор на няколко книги за събитията от 11 септември 2001 г., задава въпросите: „Дали подобна операция може да бъде замислена и ръководена от една пещера в Афганистан и осъществена от шепа ислямисти?“ и „Дали наистина Бин Ладен е скъсал с ЦРУ и се е превърнал във враг на Америка?“ след което продължава: „Ако енергийното лоби е първият печеливш от войната с Афганистан, то военнопромишленото лоби е големият победител от 11 септември... Остава да разберем кой на нашата планета ще плати сметката“. 
На онлайн анкета, проведена от CNN през 2004 г. с въпрос към зрителите: „Мислите ли, че правителството на САЩ скрива информация за атентатите от 11 септември 2001 г.?“ („Do you believe there is a U.S. government cover-up surrounding 9/11“?) положително отговарят 89% от гласувалите. През 2007 г. на официалната версия вярват 63,6% от американците, а 26,4% са уверени, че правителството е имало предварителна информация. Според проучване проведено през май 2011 г. и спонсорирано от „Remember Building 7“ 48% от нюйоркчани подкрепят ново разследване на срутването на Световен търговски център 7 
На 65-та сесия на Генералната Асамблея на ООН в Ню Йорк през септември 2010 г. президентът на Иран Махмуд Ахмадинежад заяви, че виновни за взривовете в Световния търговски център на 11 септември могат да са или могъщи, но никому неизвестни терористи, или самите представители на американската администрация, които е трябвало да спасяват икономиката, или терористи, ползващи помощта на представители на американското правителство: „Някои представители на ръководството на САЩ сами са организирали този атентат, за да спрат падането на американската икономика и да усилят влиянието си в Близкия Изток, за да спасят ционисткия режим. Повечето американци и политици в целия свят поддържат тази гледна точка“. 
Президентът на САЩ Барак Обама по този повод дава интервю на BBC Persian, излъчваща на езика фарси, и нарича думите на Ахмадинежада „оскърбителни“, „пълни с ненавист“, „непростими“. След този случай САЩ подхваща информационна война срещу режима на Ахмадинежад с цел „правилно просвещение“ на иранското население. 
На 25 септември 2010 г. Ахмемиджад заявява че трябва да се прегледат записите на бордовите дневници и черните кутии на самолетите, записани по време на атентата от 11 септември; и че „реакцията на президента на САЩ на предложението да се създаде независима комисия за разследване на обстоятелствата свързани с атентатите от 11 септември е била крайно неадекватна и ако американските власти укриват нещо, те са длъжни да се съгласят на такова предложение“. По мнение на президента на Иран, „ако американците разполагат с документи, доказващи съпричастността на терористи към събитията от 11 септември, то те трябва да представят тези документи на разследващата комисия, за да се обединят усилията в борбата срещу тероризма“. 
Исторически прецеденти
Критика
Критиците на тези конспиративни теории твърдят, че те са форма на конспиратизъм, обща из цялата история след травматично събитиe в което конспиративни теории се появяват като митична форма на обяснение. Томас Ийгър, професор по инженерство в MIT, казва, че те „използват 'обратния научен метод'. Те определят какво се е случило, изхвърлят данните, които не пасват на заклюючението им и след това обявяват откритията си като единствено възможно заключение.“ 
Интернет сайт на Държавния департамент на САЩ посвещава пространство за развенчаване на конспиративните теории. 
Майкъл Шърмър, пишейки в Scientific American, казва: „Погрешното вярване, че няколко необяснени аномалии могат да подкопаят добре основана теория лежи в дъното на всичкото конспиративно мислене. Всичките доказателства за конспирация за 11 септември попада под тази заблуда. Такива идеи лесно се опровергават чрез отбелязване, че научните теории не се градят на единичнии факти, а на съвпадение на доказателства, събирани от многобройни линии на изследване“. 
Scientific American, Popular Mechanics, и The Skeptic's Dictionary са публикували статии, които отхвърлят различни конспиративни теории за 11 септември. Popular Mechanics е публикувало книга, озаглавена Debunking 9/11 Myths, което разширява проучванията представени първо в статията. В предговора към книгата сенатор Джон МакКейн пише, че обвиняването на американското правителство за събитията „помрачава паметта на загубените в онзи ден“ и „експлоатира гнева и тъгата на обществото. То разтърсва вярата на американците в тяхното правителство по време, когато вярата вече е в крайно ниска точка. То отправя грозни, необосновани обвинения в изключително зло срещу съграждани американци“. Дейвид Рей Грифин е публикувал книга, озаглавена Debunking 9/11 Debunking: An Answer to Popular Mechanics and Other Defenders of the Official Conspiracy Theory, , а Джим Хофман е написал статия, наречена „Атаката на Популярна механика срещу истината“, в която напада методите, които Популярна механика използва за формиране на аргументите си. 
Кас Сънстийн, харвардски професор по право, когото президентът Обама назначава като регулаторен цар съвместно написва доклад през 2009. който използва членове на движението като пример на хора, които страдат от „осакатени епистемологии“ към общественото доверие и политическата система. Той пише, че „Те не просто подкопават демократичния дебат. В крайна сметка те създават или подклаждат насилие. Ако правителството може да обори такива теории, то трябва да го направи.“ 
През юни 2011 Кралският институт на британските архитекти е критикуван за приемане на лекция от Ричард Гейдж, президент на „Архитекти и инженери за истината за 11 септември“. Юджин Кон, бивш говорител на Аамериканския институт на архитектите казва, че теориите на Гейдж са „нелепи“, „Няма експлозиви“ в сградите и „Сградите определено са срутени от самолетите“. Кралският институт на британските архитекти излиза с изявление казващо, че възприятието, че групата поддържа събития, състояли се в нейните сгради е „за съжаление“ и казва, че ще прегледат политиката на „частното наемане“ на нейните сгради. 
Становище на Федерален апелативен съд в САЩ
През декември 2008 г. американката Ейприл Гелъп подаде съдебен иск срещу бившия вицепрезидент Дик Чейни, ексминистъра на отбраната Доналд Ръмсфелд и други представители на администрацията на Джордж Буш обвинявайки ги, че стоят зад атентатите на 11 септември 2001 г. Тя твърди, че този ден е била на работното си място в Пентагона заедно с новородения си син, „когато изведнъж мощен взрив разрушил вътрешна стена на зданието“, вследствие на което майката и детето са получили тежки черепно-мозъчни травми. Гелъп твърди, че стената не е разрушена от врязването на самолет, а „в резултат на мощна бомба, заложена в сградата по разпореждане на политическото и военното ръководство на страната“. Съдът определи доводите на Гелъп като неоснователни и глоби адвокатите ѝ Уилям Вил, Мустафа Ндануса и Денис Кънингам с 15 хиляди долара и покриване на съдебните разходи в двоен размер заради това, че „са представили нерелевантна информация по шокиращо неорганизиран начин“. Ейприл Гелъп е предупредена да не подновява съдебния иск. 