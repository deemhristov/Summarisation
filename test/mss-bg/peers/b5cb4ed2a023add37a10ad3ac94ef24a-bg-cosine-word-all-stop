[ редактиране ] Разполагане на трамвайните линии
През годините са използвани четириосни български мотриси тип „ Република “ ( българска конструктивна разработка от 1951  г. ) ; четириосна мотриса „ Комсомолец “ ( 1959  г. ) ; съчленена шестосна мотриса „ Космонавт “ ( 1961  г. ) ; едносъчленен трамвай „ София “ ( 1965  г. ) ; двойносъчленен трамвай „ София 70 “ ( 1970  г. ) ; едносъчленен „ София 100 “ ( 1979  г. ) ; двойно-съчленен , осемосен трамвай „ България 1300 “ ( от 1981  г. , по случай 1300-годишнината от създаването на българската държава ) .
Използват се и трамваи с нов тип конструкция с карданно задвижване като трамвайна мотриса тип „ Т6М - 700 “ ( 1986  г. ) и „ Т6МД — 1000 “ — мотриса за междурелсие 1435 мм ( 1987  г. ) , двойносъчленен трамвай „ Т8М - 900 “ ( 1991  г. ) .
През 1995 г. са внесени от Германия 29 броя трамваи , втора употреба „ Дюваг “ ( използвани по трамвайна линия № 22 ) , а през 2000 г. — два броя немски „ Т4D “ , експлоатирани преди това в град Хале , Германия и 17 броя чешки трамваи тип „ Т6А2-БГ “ .
