Един от най дребните представители от тях е насекомоядната чинка .
Главната разлика между видовете е в размерите и формата на клюна във връзка със специфичния начин на хранене на всеки от тях , като по този начин различните видове заемат различни екологични ниши .
Почти всички видове галапагоски чинки се срещат само на островите Галапагос .
Разпространението на някои видове също така е ограничено само до един или два галапагоски острова .
Известно е , че на централните острови на архипелага могат да се срещат едновременно до 10 вида чинки .
Един от най-разпространените видове е малката земна чинка , която не се среща единствено на островите Дженовеза , Дарвин , Волф и редица по-малки островчета .
Голямата кактусова чинка e с по-ограничен ареал на разпространение и се среща единствено на островите Еспаньола , Дженовеза , Дарвин и Волф .
Тя е рядък представител и на остров Флореана .
Насекомоядната чинка е една от най-дребните и най-разпространените на архипелага дарвинови чинки .
Въпреки че отделните видове са се приспособили към определен вид храна , като цяло дарвиновите чинки са всеядни птици .
Макар и в ограничени популации , галапагоските чинки са високо приспособими и повечето видове понастоящем не са застрашени от изчезване , с изключение на средната дървесна чинка , чинката на Кокосовия остров и мангровата чинка , от която на остров Изабела са останали едва между 60 до 140 екземпляра .
През 1959 г. е създаден националният парк „ Галапагос “ , който включва и по-голямата част от остров Флореана , където единствено се срещат представители на вида .
