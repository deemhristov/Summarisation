В европейската част на страната територията на риса преминава към тази от страните във Феноскандия и Прибалтика , а в Азия на юг към централната планинска част на континента .
В резултат на изсичането на равнинните гори в Русия границата на ареалът му в страната се е изместил с 200 — 300 km на север .
В останалите части на континента рисът е изчезнал в резултат на избиването му от хората или се среща рядко с нестабилни популации .
В района на Пиренеите в миналото ареалът се е застъпвал с този на иберийския рис .
В Германия последният рис е забелязан през 1850  г. , във Франция през 1900  г. , а в Швейцария през 1915 г. В Италия видът изчезва в началото на двадесети век , но малка популация успява да се запази и до днес в централната част на страната .
През 1980-те години в България са правени опити за реинтродукция на екземпляри в находища в Стара планина , от които преди това е изчезнал .
В началото на 21 век в района на Берковица са се появили следи от рис , смятан за изчезнал от територията на България .
Приема се , че в Европа ( без Русия ) популацията на евроазиатския рис наброява около 8000 индивида , а територията която обитава е изключително фрагментирана .
В Швейцария рисове са реинтродуцирани през 1971 г. Възможно е потомци от тези екземпляри да са населили и алпийските райони на Австрия .
За последно рис в планината Харц е наблюдаван през 1818 г. След реинтродукция на екземпляри през 1999 г. първите малки от тях се раждат през 2002 г. По-голямата част от реинтродуцираните рисове са от карпатския подвид .
