В суперхетеродинния приемник е реализирана идеята усилването на високочестотния сигнал да се осъществява само на една честота с резонансни усилватели използващи за товар трептящи кръгове , усилващи и пропускащи само тази основна честота и нейната честотна лента като носител на информация .
Обикновено междинната честота е сравнително ниска и е равна на разликата или сумата от честотата на хетеродина и честотата на приемания сигнал .
По този начин с едновременната промяна в настройката на трептящите кръгове на входното устройство , се променя и настройката на генератора , като се спазва условието след преобразуването междинната честота да е постоянна за целия прослушван обхват .
С промяната на резонансната честота на трептящите кръгове на входното устройство се постига добра честотна избирателност по огледален и междинен канал , като се използва явлението резонанс с приемания сигнал .
Най-често се използва една секция от сдвоен променлив кондензатор в трептящия му кръг , така че разликата между приетата и усилената честота на сигнала от високочестотния усилвател и тази на хетеродина да се променя по един закон и винаги да бъде постоянна .
Тази интегрална схема е предназначена за вграждане в радиоприемници за ЧМ сигнали и в канала за звук на телевизионните приемници .
