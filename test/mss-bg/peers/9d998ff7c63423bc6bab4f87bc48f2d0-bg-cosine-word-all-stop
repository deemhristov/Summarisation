Главната разлика между видовете е в размерите и формата на клюна във връзка със специфичния начин на хранене на всеки от тях , като по този начин различните видове заемат различни екологични ниши .
Почти всички видове галапагоски чинки се срещат само на островите Галапагос .
Така например средната дървесна чинка населява единствено остров Флореана .
Един от най-разпространените видове е малката земна чинка , която не се среща единствено на островите Дженовеза , Дарвин , Волф и редица по-малки островчета .
Обикновената кактусова чинка обитава всички централни острови от архипелага с изключение на остров Фернандина .
Голямата кактусова чинка e с по-ограничен ареал на разпространение и се среща единствено на островите Еспаньола , Дженовеза , Дарвин и Волф .
Макар и в ограничени популации , галапагоските чинки са високо приспособими и повечето видове понастоящем не са застрашени от изчезване , с изключение на средната дървесна чинка , чинката на Кокосовия остров и мангровата чинка , от която на остров Изабела са останали едва между 60 до 140 екземпляра .
Подобно на мангровата чинка , средната дървесна чинка е застрашена от загуба на местообитания заради разширяването на обработваемите площи и внасянето на различни видове животни от човека .
През 1959 г. е създаден националният парк „ Галапагос “ , който включва и по-голямата част от остров Флореана , където единствено се срещат представители на вида .
Дарвин обръща голямо внимание на дивергенцията на видовете птици на Галапагоските острови в главата от Произход на видовете , посветена на географското разпространение :
