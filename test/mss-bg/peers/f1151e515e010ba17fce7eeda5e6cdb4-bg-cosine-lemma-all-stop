Мак вярва , че няма да има военни действия в централната част на Германия и решава да направи град Улм център на своята защитна стратегия , която има за цел да задържи френските войски , до пристигането на руските войски на Кутузов , което ще увеличи шансовете срещу Наполеон .
Постепенно Наполеон става по-уверен , че австрийските войски са струпани в Улм и заповядва на големи части от армията си да се концентрират край Донаувьорт .
На 8 октомври той заповядва на армията си да се концентрира край Гюнцбург , с надеждата да удари линиите за комуникация на Наполеон .
На 8 октомври е и първата голяма битка на кампанията - тази при Вертинген , в която армията на Ауфенбург се среща с войските на Лан и Мюра .
Загубил по-голямата част от мостовете над Дунав , Мак изтегля армията си обратно в Улм. Към 10 октомври , корпусът на Ней вече е постигнал значителен напредък .
На 11 октомври Ней възобновява натиска си към Улм ; 2-ра и 3-та дивизии трябва да напреднат към града по десния бряг на Дунав , докато тази на Дюпон , подкрепена от една драгунска дивизия , да се насочи директно към Улм и овладее целия град .
Наполеон не възнамерява да води битки през реките и нарежда на маршалите си да превземат важните мостове около Улм. Също така започва прехвърляне на силите си северно от Улм , тъй като очаква битка по-скоро в този регион , а не обкръжаване на самия град .
Докато Мюра приспива вниманието на австрийците по отношение на Улм , основните френски сили преминават през Централна Германия и разделят армията на Мак от другите военни театри .
