Мак вярва , че няма да има военни действия в централната част на Германия и решава да направи град Улм център на своята защитна стратегия , която има за цел да задържи френските войски , до пристигането на руските войски на Кутузов , което ще увеличи шансовете срещу Наполеон .
Постепенно Наполеон става по-уверен , че австрийските войски са струпани в Улм и заповядва на големи части от армията си да се концентрират край Донаувьорт .
На 8 октомври е и първата голяма битка на кампанията - тази при Вертинген , в която армията на Ауфенбург се среща с войските на Лан и Мюра .
На 11 октомври Ней възобновява натиска си към Улм ; 2-ра и 3-та дивизии трябва да напреднат към града по десния бряг на Дунав , докато тази на Дюпон , подкрепена от една драгунска дивизия , да се насочи директно към Улм и овладее целия град .
Последиците от битката при Хаслах-Юнгинген върху плановете на Наполеон не са съвсем ясни , но вероятно императорът най-после е установил , че основната част на австрийската армия е концентрирана в Улм. Според историка Евгений Тарле , Мак все още е имал възможност да избяга , но е подведен от агентите на Наполеон , начело със Шулмайстер , които са го уверили , че трябва да държи крепостта , тъй като в Париж е избухнало въстание против Наполеон .
През нощта на 14-ти два френски корпуса са разположени близо до австрийските лагери в Михелсберг , точно до Улм. Мак се озовава в опасна ситуация : няма надежда да избяга по северния бряг , Мармон и императорската гвардия са надвиснали над покрайнините на града на юг от реката , а Султ се придвижва от Меминген , за да предотврати бягство на австрийците на юг към Тирол .
