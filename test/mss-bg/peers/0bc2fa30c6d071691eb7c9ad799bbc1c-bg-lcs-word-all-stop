Групата на генерал-майор Карл Холит удържа отбранителната линия край река Чир .
След като привлича подкрепления от други участъци на Източния фронт и от окупирана Франция , на 12 декември Манщайн дава начало на операция „ Зимна буря “ ( на немски :
Wintergewitter ) за деблокиране на Паулус .
Германският 57-ми танков корпус , поддържан от румънски части , настъпва от Котелниково на североизток към Сталинград и за седмица упорити боеве със съветската 51-та армия преодолява по-голямата част от разстоянието .
Достигайки река Мишкова ( ляв приток на Дон ) на по-малко от 40 км от целта , корпусът е принуден да спре настъплението си заради претърпените загуби .
В този момент предложението 6-та армия да се опита да пробие обкръжението отвътре е повторно отхвърлено от Хитлер .
На 23 декември немската контраофанзива е окончателно преустановена .
Операция „ Малък Сатурн “
Проблемите със снабдяването , затягането на боевете около обкръжената немска групировка в Сталинград и опитът за пробив на Манщайн карат съветското командване да се откаже от първоначалния си замисъл за отрязване на пътя за отстъпление на немските войски от Кавказ чрез настъпление към Азовско море ( операция „ Сатурн “ ) .
Новото съветско настъпление започва на 16 декември .
