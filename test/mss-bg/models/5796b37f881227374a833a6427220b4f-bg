Лед Цепелин ( на английски :
Led Zeppelin ) е британска хард рок група , създадена през 1968 г. от родения в Хестън , Мидълесекс ( Англия ) китарист Джими Пейдж .
Това е една от най-влиятелните и популярни групи в историята на рок музиката , положила основите на хард рока и хеви метъла , модифицирайки блуса и фолк рока , придавайки им неочаквано за времето си мощно звучене .
С появата на Лед Цепелин се свързва и новата представа за специфичен звук на музикалните изпълнения .
Новата революционна роля на електрическата китара с характерен за времето си дисторшън звук има водеща роля във всяко едно изпълнение за разлика от по-мелодичният звук на Бийтълс , бас китарата и барабаните са изведени в гръмогласен ритмичен съпровод на звученето на всяка песен , а дрезгавият и респектиращо висок глас на вокала кара публиката да изпада в истерия .
Много критици определят музикалния стил на Лед Цепелин като „ хеви блус рок “ .
В текстово отношение Цепелин също въвеждат нещо ново , интегрирайки голяма доза мистика и митология в песните си .
Групата утвърждава и концепцията на албумно ориентирания рок , като отказва да издава отделни популярни песни под формата на сингли , с което поставя началото на традиционното за повечето рок и метъл групи специфично и отличително звучене във всеки отделен албум .
