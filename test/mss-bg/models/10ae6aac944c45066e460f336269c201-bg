Йохан Себастиан Бах ( на немски :
Johann Sebastian Bach ) е немски композитор и клавирен майстор , признат за един от най-великите гении в световната музикална история .
Представител е на немската музикална школа и музикалното изкуство в периода и стила Барок .
До днес са оцелели и каталогизирани над хиляда Бахови произведения , а друга , навярно по-малка , част е изгубена .
Приживе е почитан най-вече като виртуозен изпълнител на орган и клавесин .
В творчеството му са представени всички значими тогавашни жанрове , освен операта , и е признат майстор на полифонията .
След смъртта на Бах , музиката му бързо излиза от мода и се изпълнява все по-рядко , но през 19-ти век интересът към нея се засилва , благодарение на някои ентусиасти , най-известен сред които днес е Феликс Менделсон Бартолди .
Творчеството на Бах оказва силно влияние върху музиката на поколения композитори и изпълнители след него , включително и през 20-ти век .
Педагогическите произведения на Бах се използват по предназначение и до ден днешен .
