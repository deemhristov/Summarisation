Вафен-СС ( на немски :
Waffen-SS – Войски на СС ) е военното подразделение на СС .
Основано е в Германия през 1939  г. , след като СС се разделя на две .
Името " Вафен-СС " става официално на 2 март 1940 г. Въпреки , че организацията е оглавявана от Хайнрих Химлер , тя взема участие във Втората световна война ( ВСВ ) под командването на Вермахта .
По време на войната се разраства до 38 дивизии , които служат като елитни бойни части .
След войната , по време на Нюрнбергските процеси , Вафен-СС е осъдена от победителите във ВСВ като престъпна организация поради политическите връзки с Националсоциалистическата германска работническа партия ( НСДАП ) и заради участието си във военни престъпления .
Изключение правят войниците , положили клетва след 1943 г. ( на основание , че са принудени от обстоятелствата ) .
По тази причина на тях са отказани много от правата , предложени на другите бойни ветерани служили в германската армия , Луфтвафе и Кригсмарине .
Войниците от Вафен-СС са държани отделно , в затвори с по-строг режим от западните Съюзници и са наказвани строго от Съветския съюз , който държи известен брой от тях затворени до 1956 г. ( Вилхелм Монке ) .
Много от доброволците от окупираните от Германия страни са съдени по-късно в родните им страни .
През 1950-те и 1960-те години групи ветерани от Вафен-СС водят съдебни дела , без резултат , в новосъздадената Западна Германия , за премахване на решенията на Нюрнбергските процеси и спечелване на пенсионни права за техните членове .
