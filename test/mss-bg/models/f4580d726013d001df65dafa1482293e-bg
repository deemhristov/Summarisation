Евфемизмът е дума или фраза , чрез която говорещият или пишещият възнамерява да избегне дума или фраза , която за слушателя или читателя звучи обидно , раздразнително или обезпокоително .
Когато дадена фраза се използва като евфемизъм , тя често става метафора , чието буквално значение е изгубено .
Евфемизмите често се използват за прикриване на неприятни или дразнещи понятия , дори и оригиналният термин за тях да не е непременно неприятен или дразнещ .
Този вид евфемизъм се използва във връзките с обществеността и в политиката , където понякога се нарича „ двойна реч “ .
Също така , съществуват и евфемизми от суеверие , основани ( съзнателно или несъзнателно ) върху схващането , че думата има сила да донесе нещастие , както и религиозни , основани на схващането , че някои думи са свещени и неприкосновени или че някои думи излагат на духовна опасност ( табу ; вижте Етимология и Религиозни евфемизми по-долу ) .
