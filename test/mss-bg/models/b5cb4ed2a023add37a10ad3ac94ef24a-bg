Трамва̀й ( от на английски : tram — вагон , вагонетка и way — път , наименованието идва от вагонетките за превозване на въглища в шахтите във Великобритания ) е релсово транспортно средство , вид уличен обществен транспорт , обикновено на електрическа тяга , използван най-често в градовете за превоз на пътници по определен маршрут .
Трамваите започват да функционират през първата половина на 19 век , а електрическите — в края на 19 век .
След разцвета им в периода между световните войни , започва техния упадък , но от края на 20 век се наблюдава значително увеличение на популярността на трамваите .
Повечето трамваи използват електрически ток , получаван чрез контактна мрежа с помощта на токоприемници ( пантографи ) , но има и трамваи със захранване от трета релса , както и акумулаторни трамваи .
Освен електрически има също конни ( теглени от кон ) , кабелни трамваи и дизелови трамваи .
В миналото е имало парни трамваи , както и трамваи , теглени от мулета и зебри .
Трамваите могат да се класифицират също като вътрешноградски , междуградски , санитарни и товарни .
В Сан Франциско , щата Калифорния ( САЩ ) е пуснат първият в света кабелен трамвай през 1873 г.
