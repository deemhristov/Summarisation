Ва̀рна е най-големият град в Северна България , както и по българското крайбрежие на Черно море .
Той е третият по брой население град в България и център на едноименните община и област .
На територията на града са разположени централите на институции като държавната агенция „ Морска администрация ” и Адмиралтейството на Българската армия .
Варна е голям културен център с развит морски туризъм и изходна точка за много курорти по Северното Черноморие .
В рамките на града в район Приморски , в съседство с морето се намира резиденция Евксиноград , която е седалище на министерския съвет на България през летните месеци , както и на президентството .
Във Варна се провеждат множество културни мероприятия , сред които Международният театрален фестивал „ Варненско лято “ , Международният музикален фестивал „ Варненско лято “ , Международният балетен конкурс , Международният Джаз фестивал , кинофестивалът „ Любовта е лудост “ , Международният фолклорен фестивал , Седмицата на морето и други .
В градския исторически музей се съхранява най-старото златно съкровище в света , наречено Култура Варна .
