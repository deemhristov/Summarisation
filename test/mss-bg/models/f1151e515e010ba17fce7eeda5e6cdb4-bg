Улмската кампания е поредица от военни маневри и битки , състояли се през 1805  г. , по време на Войната на Третата коалиция , между войските на Първата френска империя и Бавария от една страна и Австрийската империя , от друга .
Целта на кампанията е да се обходят и пленят австрийските сили .
Френската Велика армия , водена от Наполеон Бонапарт и състояща се от 210 000 войници , е организирана в седем корпуса , които трябва да нанесат поражение на австрийците , преди пристигането на руските подкрепления .
С помощта на бърз марш , Наполеон провежда голям обходен маньовър и на 20 октомври пленява 23 000-та австрийска армия на генерал Мак край Улм , увеличавайки общия брой на пленените австрийски войници до 60 000 .
Като цяло , кампанията е считана за стратегически шедьовър и оказва влияние при разработването на плана „ Шлифен “ в края на 19 век .
Победата при Улм не слага край на войната , тъй като голяма руска армия , под командването от Михаил Кутузов , все още се намира край Виена .
Руснаците се оттеглят на североизток , за да изчакат подкрепления и да се съединят с оцелелите австрийски части .
Французите ги последват и превземат Виена на 12 ноември .
На 2 декември , убедителната френска победа при Аустерлиц трайно отстранява Австрия от войната .
В края на декември , последвалият Пресбургски мирен договор слага край на Войната на Третата коалиция и оставя Наполеонова Франция като водеща сила в Централна Европа , което през следващата година довежда до война срещу Прусия и Русия ( т.н .
Война на Четвъртата коалиция ) .
