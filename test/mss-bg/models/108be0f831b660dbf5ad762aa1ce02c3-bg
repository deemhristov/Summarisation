Рѝла е планина в Южна България , част от Рило-Родопския масив .
Най-високият връх на Рила , Мусала̀ , със своите 2925 м е и най-високият на Балканския полуостров .
В Европа Рила се нарежда на 6-то място по височина след планините Кавказ , Алпите , Сиера Невада , Пиренеите и Етна .
От планината извират реките Искър , Марица и Места .
Предполага се , че името Рила идва от тракийски .
Най-напред наричали планината Донука , Дунакс , Доунакс ( затова римляните я нарекли Донукас монс ) , а по-късно Роула или Рила , което означава многоводна планина .
Названието не е случайно — в Рила има към 200 езера и множество минерални извори в разломните зони ( Сапарева баня , Долна баня , Костенец , Баня и др. ) .
По билото на Рила минава Главният български вододел , който съвпада с Главния балкански вододел , разделящ водосборните басейни на Черно и Егейско море .
