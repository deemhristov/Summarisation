Смехът е звучно изразяване на веселие , радост , забава или вътрешно чувство на щастие и удоволствие , придружено от характерни изражения на лицето и дори гримаси .
То може да се получи като психологична реакция от шеги , от физическо докосване , каквото е гъделичкането или по други причини .
Вдишване на азотен оксид може да предизвика смях ; някои наркотици като марихуаната също могат да доведат до периодичен силен смях .
Силният и продължителен смях понякога може да предизвика просълзяване или дори болки на определени мускули .
Смехът е част от човешкото поведение и е регулиран от мозъка .
Той помага на хората да изразят по-ясно своите мисли , чувства и намерения в социалното обкръжение .
Смехът придава емоционален контекст на разговорите и служи за сигнал , че някой е част от групата , тоест сигнализира за приемане и позитивизъм към останалите .
Понякога е зара̀зен : смехът на отделния човек може да провокира смях у останалите .
Изучаването на смеха и на хумора и техните психологични и психични влияния върху човешкото тяло се нарича гелотология .
