Очилата са оптичен инструмент , който служи за коригиране на зрението или за предпазване на очите от нараняване .
Те се състоят от рамка и две прозрачни лещи , наречени стъкла .
Носят се на носа , като дръжките на рамката се слагат зад ушите .
Рамките се изработват от пластмаса или метал .
Лещите в началото се изработват от стъкло , но в днешно време то постепенно се измества от пластмаса с добри оптични свойства , която има редица предимства — по-лека е , по-здрава е при удар и намалява риска от счупване , а някои марки пластмаса имат и по-голям показател на пречупване на светлината .
Не всички видове очила имат за цел да коригират дефекти в зрението .
Някои от тях , използвани в спортове като алпинизъм , ски , плуване или в научни лаборатории , са предназначени да предпазват очите от вредни влияния като прах , химикали или ултравиолетово излъчване .
Носенето на други видове очила ( слънчеви очила например ) има предимно естетични и модни подбуди .
В армията се използват специални очила за нощно виждане , които обикновено работят в областта на инфрачервеното излъчване .
По името на една от най-реномираните оптични фирми — немската фирма за производство на оптика „ Карл Цайс “ ( Carl Zeiss ) , очилата в България се наричат жаргонно цайси .
