Тарато̀рът е вид студена супа , характерна предимно за българската и турската кухня , но присъства на трапезата и в страни като Албания , Република Македония , Иран и Кипър .
Понякога е наричан течна салата или салата таратор , като например в Сърбия , където към таратора не се прибавя вода .
Той е предпочитано ястие през летните месеци .
Макар че основните му съставки остават едни и същи , в различни райони на България към таратора традиционно могат да се добавят различни подправки .
Тараторът се прави от кисело мляко , вода , ситно нарязана или настъргана краставица , олио или зехтин , сол , копър и счукан , пресован или нарязан на ситно чесън , които се смесват и разбъркват .
Към така приготвената смес по желание могат да се добавят счукани орехови ядки и оцет , ако млякото не е достатъчно кисело .
Съществува вариант на таратора без кисело мляко� – само с оцет и вода , както и т. �нар. сух таратор , към който не се прибавя вода , а само кисело мляко ( най-често добре изцедено , за да се сгъсти ) .
Подобна е рецептата на зимната салата снежанка , която се прави с изцедено кисело мляко и кисели или пресни краставички .
