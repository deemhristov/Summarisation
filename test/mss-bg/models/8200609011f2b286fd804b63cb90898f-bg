Ред Хот Чили Пепърс ( на английски :
Red Hot Chili Peppers ) е американска рок група , сформирана в град Лос Анджелис , щата Калифорния през 1983 г. Групата в днешен вид се състои от вокалиста Антъни Кийдис , китариста Джон Фрушанте , басиста Майкъл " Флий " Балзари и барабаниста Чад Смит .
Стилът на групата е разнообразен като включва елементи на фънк рок , алтърнатив рок , психеделичен рок , пънк , хард рок и метъл .
Началото на групата е поставено от Антъни Кийдис , Флий , Джак Айрънс и Хилел Словак .
През 1988 обаче Словак умира от свръхдоза хероин , след което групата напуска и Джак Айрънс .
Техните места са заети от Джон Фрушанте и Чад Смит , с които бандата издава през 1991 супер успешния албум Blood Sugar Sex Magik и получава световна слава и признание .
От тогава насам Ред Хот Чили Пепърс са продали над 50 милиона албума в световен мащаб , печелили са наградата " Грами " осем пъти , имат осем сингъла в топ 40 на Billboard Hot 100 , пет сингъла на върха на класацията Mainstream Rock и рекорд от 11 сингъла достигали номер едно в класацията Modern Rock .
