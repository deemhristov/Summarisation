Линията „ Зигфрид “ ( на немски :
Siegfriedstellung , позната и като Вествал , на немски :
Westwall ) е отбранителна линия , представляваща плетеница от укрепления , бункери и противотанкови съоръжения , издигнати от Германия през Първата световна война , част от отбранителната линия „ Хинденбург “ ( 1916-1917 ) .
Изградена е на границата с Франция и обикновено се свързва с Втората световна война , но е започната като отговор на френската отбранителна линия „ Мажино “ , през 1930 година .
Новата линия е наричана в Германия ( от 1938 г. досега ) „ Вествал “ ( на немски :
Westwall ) , но съюзниците я наричат на името ѝ от Първата световна война .
Линията „ Зигфрид “ се простира на 630 км , включвайки около 18,000 бункера , ровове , противотанкови препятствия и командни постове , като всички са можели да си помагат взаимно .
Простира се от Клеве , на границата с Холандия , по западната граница на Германия , чак до град Вайл на Рейн , на границата със Швейцария .
Пропагандирано от Адолф Хитлер като приоритет , изграждането на линията „ Зигфрид “ е планирано през 1936 година , а построяването ѝ започва през 1938 и продължава до 1940 година .
Непосредствено преди началото на изграждането на защитния вал , през 1936 година Германия нарушава Версайския договор и Договорите от Локарно като ремилитаризира Рейнската област .
