Шафранът е подправка , получавана от цветовете на шафрановия минзухар ( Crocus sativus ) , културен вид минзухар от семейство Перуникови ( Iridaceae ) .
Самото растение се нарича също съкратено шафран .
Трите близалца на цвета ( дисталните краища на пестиците — женските репродуктивни органи на растението ) и част от шийката му ( стъбло , свързващо близалцата с останалата част от растението ) се изсушават и се използват в готварството като подправка и оцветител .
Шафранът , който от години е най-скъпата в света подправка по тегло , расте при естествени условия в Югозападна Азия .
Култивиран е за първи път в района на Гърция .
Характерни за шафрана са горчивият вкус и миризмата на йодоформ или сено .
Те се дължат на химическите вещества пикрокроцин и шафранал .
Той съдържа също каротеноидното багрило кроцин , което дава богат златисто-жълт цвят на храната .
Заради тези си качества шафранът е много търсена подправка за храни по целия свят .
Думата „ шафран “ произлиза от старофренския термин от 12 век „ safran “ , който идва от латинското „ safranum “ .
„ Safranum “ е свързано също с италианското „ zafferano “ и испанското „ azafrán “ .
„ Safranum “ идва от арабската дума „ asfar “ ( أَصْفَر ) , която означава „ жълт “ чрез паронимното „ za‘faran “ ( زَعْفَرَان ) , името на подправката на арабски .
