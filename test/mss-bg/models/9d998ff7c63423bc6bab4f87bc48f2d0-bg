Geospiza - Земни чинкиCamarhynchus - Дървесни чинкиCerthideaPinaroloxias
Галапагоските чинки ( Geospizini ) , известни още като Чинките на Дарвин , са група от 13 или 14 вида Врабчоподобни птици , които се срещат само на Галапагоските острови и на Кокосовия остров ( западно от Коста Рика ) .
Тяхната таксономична класификация все още не е категорично утвърдена .
На базата на скорошни проучвания те се отнасят към американските Тангари ( Thraupidae , Sibley & Monroe 1993 ) , пойни птици подобни на европейските чинки , но традиционно се класифицират като представители на Овесарковите ( Emberizidae ) или на Чинковите ( Fringillidae ) , отделени в подсемейство Geospizinae .
Дарвиновите чинки са популярни с вариациите в големината и формата на клюна при различните видове според различията в начина на хранене .
Тази диференциация и специализация на видовете в рамките на една обособена , близкородствена група е сочена като класически пример в подкрепа на еволюционната теория на Чарлз Дарвин , както и за един от най-добрите примери за адаптивна радиация в еволюционната биология .
Поради значението им в развитието на еволюционната теория те са наречени с общото наименование „ Дарвинови чинки “ , въпреки че самият Дарвин никога не е мислил да ги нарича с това име .
Напоследък в литературата все по-често се среща и името „ Чинки на Грант “ поради дългогодишните изследвания на Питър и Розмари Грант върху начина им на живот и еволюирането им .
