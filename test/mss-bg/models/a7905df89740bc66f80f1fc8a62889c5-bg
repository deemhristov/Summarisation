Ованѐс ( Иван ) Хачату̀рович Баграмя̀н ( на руски :
Ованѐс Хачату̀рович Баграмя̀н , на арменски : Հովհաննես Խաչատուրի Բաղրամյան ) ( 2 декември 1897 — 21 септември 1982  г. ) е руски офицер и маршал на Съветския съюз от арменски произход .
През Втората световна война Баграмян е първият командващ фронт от неславянски произход .
Той е сред няколкото арменци , заемащи висши офицерски длъжности в Червената армия по време на войната , и един от петдесетте арменци , получили званието генерал .
Опитът на Баграмян във военното планиране му позволява да се отличи като превъзходен командир в ранните етапи на съветската контраофанзива срещу Нацистка Германия .
През 1942 за първи път оглавява военна част , а през 1943 г. е назначен за командващ офицер ( КО ) на Първи Балтийски фронт .
Като такъв той участва в настъплението на съветската армия на запад и изтласкването на Вермахта от териториите на Прибалтийските републики .
Иван Баграмян не става член на Комунистическата партия веднага след Октомврийската революция , а през 1941 г. — нещо нетипично за съветските военни лица .
След Втората световна война работи като член на Върховния съвет в латвийската и арменската съветски социалистически републики , и редовно присъства на партийните конгреси .
През 1952 г. се кандидатира за член на ЦК на КПСС , а през 1961 г. става негов пълноправен член .
Поради приноса си към победите на съветската армия по време на Втората световна война , Баграмян е считан за национален герой в СССР и продължава да бъде считан за такъв и от арменците .
