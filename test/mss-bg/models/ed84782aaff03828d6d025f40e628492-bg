„ Семейство Симпсън “ ( на английски :
The Simpsons ) е най-дълго просъществувалият американски анимационен сериал , носител на награда Еми , дебютирал на 17 декември 1989 г. по телевизия Fox .
Сериалът , създаден от Мат Грьонинг , се основава на кратките епизоди , първоначално излъчвани в Шоуто на Трейси Улман .
Продуцира се от Gracie Films за 20th Century Fox .
Според някои критици „ Семейство Симпсън “ е сред най-добрите телевизионни предавания .
През 1998 г. списание „ Тайм “ го определя като най-добрия телевизионен сериал на 20 век , а TV Guide го класира сред 10-те най-велики предавания на всички времена през 2002 г.
Крайно сатирично , шоуто осмива много аспекти на човешкото общество и негови отделни представители , но най-вече пародира живота на „ средностатистическия американец “ , американската култура , общество и дори самата телевизия , като оказва голямо въздействие върху поп-културата след Студената война .
„ Семейство Симпсън “ е една от анимациите-пионери , предназначени за възрастна зрителска аудитория .
Много известни личности са озвучавали собствените си пародийни образи в отделни епизоди на сериала .
От дебюта си на 17 декември 1989  г. , шоуто е излъчило 520 епизода в 24 сезона и един пълнометражен филм - „ Семейство Симпсън :
Филмът “ , който е пуснат на 27 юли 2007 г.
