Бесът ( на латински :
Rabies , Lyssa , на английски :
Rabies , на немски :
Tollwut и на руски :
Бешенство ) е остра заразна болест , която засяга бозайниците и човека .
Заболяването се предава чрез ухапване и по-рядко чрез слюнка , попаднала върху открита рана .
Протича с тежки нервни смущения , проявяващи се с възбуда , парези и парализи .
Ако до няколко часа след ухапването заразеният не се ваксинира с противобясна ваксина по строго определена схема , настъпва мъчителна смърт .
Причинителят на заболяването е вирус , който впоследствие води до енцефалит ( възпаление на главния мозък ) .
Вирусът е невротропен , т.е. локализира се в клетките на главния и гръбначния мозък , където образува специфичните за него телца на Бабеш-Негри .
Вирусът се съдържа също и в слюнчените жлези и слюнката , както и в някои вътрешни органи ( далак , бъбреци ) .
В редки случаи той може да се открие в кръвта или млякото .
Разпространява се главно чрез хищници , тъй като техният начин на живот улеснява предаването на инфекцията от едно животно на друго чрез хапане .
Причинители на заразата са и прилепи .
Думата rabies е с произход от санскрит , където " rabhas " означава яростен , буен .
Думата " lyssa " на старогръцки носи същото значение .
