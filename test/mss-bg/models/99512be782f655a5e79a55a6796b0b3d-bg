Флавий Валерий Аврелий Константин ( на латински :
Flavius Valerius Aurelius Constantinus ) ; ( 27 февруари 280 г. – 22 май 337 г. от н.е. ) , известен също като Константин I или Константин Велики , е римски император .
Провъзгласен за август от войските си в Британия през 306 година , той отстранява всички съперници за властта и управлява Римската империя ( еднолично от 324  г. ) до своята смърт през 337 година .
Константин I Велики официално е признат за първият християнски римски император .
Издаденият от негово име Милански едикт през 313 г. слага край на институционализираното преследване на християните в империята .
Византийският литургичен календар , използван от Източноправославната църква и източнокатолическите църкви с византийски обред , почита Константин и неговата майка Елена като светци на 21 май .
Въпреки че той не е включен в списъка със светци на Латинската църква , която почита няколко други мъченици за християнската вяра с името Константин , той е удостоен с титлата „ Велики “ за своите приноси към християнството .
През 324 година Константин обявява решението си да превърне Византион в Нов Рим и на 11 май 330 г. официално провъзгласява града за новата столица на Римската империя .
Градът е преименуван на Константинопол ( от гръцки език : Κωνσταντινούπολις - Градът на Константин ) , след смъртта на Константин в 337 и остава столица на Византийската империя за повече от хиляда години .
