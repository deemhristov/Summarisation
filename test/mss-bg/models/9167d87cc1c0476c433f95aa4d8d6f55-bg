Венера е втората по ред планета от Слънчевата система и носи името на богинята Венера от римската митология .
Тя е земеподобна планета , много близка по големина и общи качества до Земята ; понякога е наричана „ планетата-сестра на Земята “ .
От всички планети в Слънчевата система Венера има най-малък орбитален ексцентрицитет равен на 0,7 % ( нейната орбита е почти идеално кръгла ) .
Понеже Венера е по-близко до Слънцето спрямо Земята , тя винаги се наблюдава близко до него ( най-голямата ѝ елонгация е 47,8 ° ) .
На Земята тя може да се наблюдава само непосредствено преди изгрев и непосредствено след залез .
Обикновено тогава е най-яркото небесно тяло след Луната и Слънцето и затова понякога често е смятана за звезда и е наричана Зорница , Денница ( Деница ) и Вечерница .
Венера е била известна на древните вавилонци ( около 1600  г. пр.н.е. ) и вероятно е била позната и в праисторически времена поради високата си яркост .
Неин символ е стилизираният образ на огледалото на богинята Венера : окръжност с малък кръст отдолу ( ♀ ) .
