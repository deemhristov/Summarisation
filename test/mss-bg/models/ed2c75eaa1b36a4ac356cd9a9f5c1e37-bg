Статуя на Брайън Клъф в Нотингам 1 Информацията за мачовете и головете включва само местните първенства .
Брайън Хауърд Клъф ( на английски Brian Howard Clough ) е бивш английски футболист , роден на 21 март 1935 г. в Мидълзбро , починал на 20 септември 2004 г. Като футболист блести с невероятната си успеваемост - 251 гола в 274 мача , а като треньор - с успехите си в Дарби Каунти , с който става шампион на Англия и шампион на Втора английска дивизия , и Нотингам Форест , с който става шампион на Англия , четирикратен носител на Купата на лигата на Англия и двукратен носител на КЕШ ( в две поредни години ) .
Триумфът на Клъф в КЕШ с отбор , който не е сред големите имена в Европа , се счита за едно от най-големите постижения в историята на футбола .
Клъф е Офицер на Ордена на Британската империя и член на Английската футболна зала на славата от основаването ѝ през 2002 г. Той е харизматичен и прям и често се забърква в скандали .
За него се говори , че е най-великият английски треньор , който никога не е водил националния тим на страната .
През 2007 г. в-к Таймс го нарежда на седмо място в класацията си за най-добрите футболни треньори за всички времена .
