Оцетната киселина ( CH3COOH ) , позната още като етанова киселина , е органично химическо съединение , най-известно с това , че на него оцетът дължи киселия си вкус и острата си миризма .
Чистата , безводна оцетна киселина е безцветна хигроскопична течност и замръзва под 16,7 ° C до безцветно твърдо кристално вещество .
Оцетната киселина е корозивна и изпаренията ѝ дразнят очите и носа , въпреки че е слаба киселина , що се отнася до способността ѝ да се дисоциира във водни разтвори .
Оцетната киселина е една от най-простите карбоксилни киселини ( най-простата след мравчената киселина ) .
Тя е важен химически реактив и промишлен химикал , който се използва в производството на полиетилентерефталат ( PET ) , използван главно за производство на пластмасови бутилки за напитки ; на целулозен ацетат , главно за фотофилми и на поливинилацетат за лепило за дърво , както и в много синтетични влакна и тъкани .
В домакинството разтвор на оцетна киселина се използва често за отстраняване на варовикови отлагания .
В хранителната промишленост оцетната киселина се използва под код за хранителна добавка Е260 като регулатор на киселинността .
Глобалните нужди от оцетна киселина са около 6,5 милиона тона годишно , от които около 1,5 Mt / година се получават от рециклиране , останалите се произвеждат от нефтохимически суровини или от биологически източници .
Оцетната киселина има широко приложение в практиката .
6 % и 9 % - ните ѝ разтвори са известни под търговското наименование оцет .
Освен като подправка в домакинството , оцетът се използва и като консервиращо средство при приготвянето на различни туршии .
