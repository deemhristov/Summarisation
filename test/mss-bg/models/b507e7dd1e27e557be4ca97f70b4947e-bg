Томас Майн Рид ( на английски :
Thomas Mayne Reid ) ( 1818–1883 ) , много по-популярен като Капитан Майн Рид , е един от най-известните ирландско-американски писатели на 19 век .
Неговите живот и кариера са до голяма степен „ трансатлантически “ .
Той успява да стане един от най-четените автори на приключенски романи за възрастни и деца в Европа и Северна Америка .
Сега обаче той е почти забравен в англоезичния свят , но в много други страни , най-вече в Русия , продължава да е много четен и до днес .
Майн Рид е роден на 4 април 1818 г. в Балирони , графство Даун , Северна Ирландия .
По произход обаче е шотландец — както по бащина , така и по майчина линия .
Баща му е презвитериански пастор по семейна традиция — прадядото на Майн Рид , преподобният Томас Мейн , се преселва от Шотландия в Северна Ирландия 70 години преди раждането на писателя .
