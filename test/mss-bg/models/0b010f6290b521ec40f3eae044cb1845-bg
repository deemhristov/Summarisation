Ра̀йнхард Трѝстан О̀йген Ха̀йдрих ( на немски :
Reinhard Tristan Eugen Heydrich ) е германски държавен и политически деец , началник на Главно управление за имперска сигурност ( РСХА ) , заместник на имперския протектор на Бохемия и Моравия , Обергрупенфюрер от СС и генерал от полицията. № в НСДАП - 544916 , № в СС - 10120 .
Хайдрих е един от инициаторите на „ окончателното решаване на еврейския въпрос “ , координатор на дейностите по борба с вътрешните врагове на Третия райх .
През 1940-те години Хитлер го смята за свой възможен приемник , но Хайдрих загива при атентат през 1942 г. Смъртта му предизвиква така наречения „ Акт на отмъщение “ ( " Racheakt " ) на националсоциалистите , известен като „ Унищожаването на Лидице “ .
