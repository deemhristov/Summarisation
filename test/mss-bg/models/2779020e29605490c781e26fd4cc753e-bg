Балканската война , наричана още Първата балканска война , е военен конфликт между Османската империя , от една страна , и съюзените България , Сърбия , Гърция и Черна гора , от друга , продължил от 26 септември ( 9 октомври по нов стил ) 1912 до 17 ( 30 ) май 1913 г.
Победата на съюзниците слага край на петвековното османско господство на Балканския полуостров .
Империята губи всичките си владения на полуострова , с изключение на тясна ивица територия по северния бряг на Мраморно море .
Останалата част на Тракия заедно с Източна Македония попадат под българска власт .
Сърбия завладява Косово , Северозападна Македония и други области , Гърция – Епир , редица острови в Егейско море и Югозападна Македония със Солун , а скоро след Лондонския мирен договор е създадена независима албанска държава .
Споровете за подялбата на Македония водят до разрив в Балканския съюз и до Втората балканска война , която избухва само месец след приключването на Първата .
