Сър Майкъл Франсис Адисън Удръф ( на английски :
Sir Michael Francis Addison Woodruff , изговаря се най-близко до Уудръф ) е английски хирург , имунолог и пионер в областта на трансплантацията на органи .
По време на престоя си в японски военнопленнически лагер през Втората световна война Удръф създава оригинален метод за извличане на хранителни вещества от трева , соя и от селскостопански отпадъци , за да предотврати недохранването сред военнопленниците .
След края на войната Удръф гради кариера като хирург във Великобритания , съчетавайки клиничната дейност с научни изследвания , основната част от които са посветени на имуносупресията и тъканната несъвместимост .
След дългогодишна работа в областта на трансплантациите на 30 октомври 1960 г. Майкъл Удръф провежда първата във Великобритания бъбречна трансплантация .
За този и другите му приноси към медицината е избран за член на Британското кралско научно дружество и му е присъдено рицарско звание ( Knight Bachelor ) .
