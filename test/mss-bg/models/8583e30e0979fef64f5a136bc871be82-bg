Жечпосполита ( превод от лат .
res publica ) или Полско-литовската държава ( официално Държава на двата народа ; на полски Rzeczpospolita Obojga Narodów ; на литовски Žečpospolita или Abiejų tautų respublika ; на латински Serenissima Res Publica ) е федерация на Кралство Полша и Великото литовско княжество , съществувала между 1569 и 1795 г.
Полско-литовската държава е продължение на Полско-литовския съюз — лична уния между Полша и Литва , съществувала от 1386 г. Жечпосполита е сред най-големите държави в Европа и в продължение на 2 века успешно удържа нападенията на тевтонците , монголите , руснаците , османците и шведите .
Жечпосполита е забележителна със своето уникално държавно устройство , относителната си религиозна търпимост и с втората национална конституция в света .
Икономиката ѝ се основава на селското стопанство .
Първото столетие от нейното съществуване се смята — особено от полската историография , за златен век , а второто се свързва с военни поражения , възвръщане на крепостничеството и нарастваща анархия в политическия живот .
Варшавското херцогство , създадено през 1807  г. , търси своите корени в Жечпосполита .
Други опити за възстановяване се правят по време на Януарското въстание ( 1863–1864  г. ) и през 1920-те год. , когато Йозеф Пилсудски издига идеята за конфедерация на Полша , Литва , Беларус и Украйна .
Днешната Република Полша се смята за наследник на Жечпосполита .
