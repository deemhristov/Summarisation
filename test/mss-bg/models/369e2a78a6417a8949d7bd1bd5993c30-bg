Суперхетеродинният радиоприемник е вид радиоприемник , който служи за приемане и обработка на радиосигнали .
Той използва принципа за преобразуване ( еднократно или двукратно ) на приетия в антената радиосигнал в електрически сигнал с друга постоянна носеща честота , наричана междинна честота и нейното последващо усилване и демодулиране .
Намаляването на честотата на входа на много по-ниска междинна честота преди демодулацията е свързано с факта , че ниските честоти се филтрират по-лесно и тяхната амплитуда може многократно да се усили .
Основното му предимство пред линейния радиоприемник е , че най-важните му части , отговорни за качеството на сигнала — теснолентов филтър , усилвател и демодулатор не трябва да се настройват на различни честоти .
Суперхетеродинният радиоприемник се използва в много устройства в радиопредаването , телекомуникациите , телевизията и GPS .
Съвременните приемници , ползващи мрежата за радиоразпръскване , се произвеждат предимно по суперхетеродинната схема с еднократно преобразуване на честотата .
Изобретен е почти едновременно от немеца Валтер Шотки и американеца Едуин Армстронг през 1918 година .
Терминът е заимстван от английски език - superheterodyne receiver и от използвания в руски език супергетеродинный радиоприёмник .
