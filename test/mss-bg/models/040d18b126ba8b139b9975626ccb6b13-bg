Орион е архитектура за космически кораб , която се разработва от НАСА - космическата агенция на САЩ .
Космическият кораб Орион ще може да превозва от 4 до 6 астронавти .
Ще бъде изстрелван чрез ракетата Арес I , която също е в стадий на разработка .
И Орион , и Арес I са компоненти на проекта Констилейшън на НАСА , който има за цел да изпрати хора изследователи на Луната до 2020 година , след това до Марс и на други места в Слънчевата система .
На 31 август 2006 година НАСА подписа договор с компанията Локхийд Мартин да развие дизайна на космическия кораб и да го произвежда .
Орион ще бъде изстрелван от Комплекс за изстрелвания 39 в космическия център Джон Ф. Кенеди - същия комплекс , от който днес се изстрелват космическите совалки .
НАСА ще използва Орион за пилотираните си космически мисии , след като космическата совалка бъде изведена от употреба през 2010 година .
Първият полет на Орион е планиран за края на 2014 или началото на 2015 година , като целта му ще бъде да се скачи с Международната космическа станция .
Ако към този момент не съществуват комерсиални орбитални транспортни услуги , Орион ще бъде използван и за снабдяване на МКС с провизии .
След това Орион ще стане ключов компонент на пилотираните мисии до Луната и Марс .
