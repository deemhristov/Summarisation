Джим Торп ( на английски :
Jacobus Franciscus " Jim " Thorpe ) е американски спортист .
Считан е за един от универсалните спортисти на 20 век .
Има златни олимпийски медали в дисциплините петобой и десетобой , играл е американски футбол , баскетбол и бейзбол ( на професионално и колежанско ниво ) .
Олимпийските му медали са отнети , след като става ясно , че се е състезавал два сезона като професионален играч в американски бейзболен отбор .
Това нарушава валидното по това време правило , позволяващо участие на олимпийски игри само на аматьори .
След отпадането на забраната , отличията му са върнати посмъртно .
През 1978 г. е обявен и национален празник в чест на Джим Торп , който все още се празнува на неговата рождена дата - 28 май .
Торп е наполовина индианец и се причислява към съвременната индианска общност Саук и Фокс , която представлява обединение на потомците на индианските племена сауки и фокси .
Индианското му име е Уа-То-Хук ( Wa-Tho-Huk ) , което се превежда като „ Светъл път “ .
През цялата си кариера е подложен на расизъм и пренебрежение от страна на белите американци .
Във вестникарските статии за постиженията му Торп е описван като „ червенокожия “ и „ индианския атлет “ .
Играл е в отбори , съставени само от играчи от индиански произход .
Определен е за най-великия спортист на първата половина на XX век от Асошиейтед Прес ( AP ) през 1950 г. След края на спортната си кариера живее в мизерия и крайна бедност .
Работи на различни места , страда от алкохолизъм и прекарва последните години от живота си с разклатено здраве .
Умира през 1953 г.
