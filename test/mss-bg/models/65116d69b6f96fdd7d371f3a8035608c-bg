Чад ( на арабски : تشاد , на френски :
Tchad ) е държава в Централна Африка .
На север граничи с Либия , на изток със Судан , на юг с Централноафриканската република , а на запад с Камерун , Нигерия и Нигер .
Заради голямата отдалеченост от каквито и да било големи водни басейни Чад често е наричана " мъртвото сърце на Африка " .
Страната е наречена на едноименното езеро , разположено в западната ѝ част .
То е най-големият водоизточник на населението .
Най-високият връх е Еми Куси ( 3445 метра ) , а най-ниската точка е долината Джураб ( 160 метра над морското равнище ) .
От независимостта насам столица е Нджамена , която е и най-големият град .
От 1960 до 1990 страната е пострадала от гражданска война и неуспешна либийска инвазия .
Северните и източните части са най-опасни поради наличието на стотици бунтовнически групировки , част от които често правят неуспешни опити за преврат .
В Чад политическите партии са много , но почти цялата власт е в ръцете на президента Идрис Деби .
През юни 2005 година успешно е проведен референдум за промяна на конституцията , която премахва ограничението от два мандата на поста и му позволява да се кандидатира за трети .
От 2005 насам в Чад бушува гражданска война , като от едната страна са силите на правителството , а от друга — бунтовници , навлизащи от съседен Судан .
Бунтовниците правят неуспешни опити да свалят правителството , като последният е през 2008 .
