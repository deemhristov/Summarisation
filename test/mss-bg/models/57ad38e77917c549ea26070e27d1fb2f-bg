Конспиративните теории за атентатите от 11 септември 2001 г. са сбор от няколко конспиративни теории , които оспорват и изтъквайки различни аргументи подлагат на съмнение официалната версия на американското правителство , и по-специално на администрацията на Буш , за терористичните атентати срещу САЩ от 11 септември 2001 г. Скоро след атентатите започват да се разпространяват и популяризират книги , филми и интернет страници , в които се изказват предположения , че отделни членове на правителството на САЩ са знаели за предстоящите атентати , но не са направили нищо за да ги предотвратят , или че атентатите са операция под фалшив флаг , чиято цел е да се създаде атмосфера , в която да може да се оправдае огромното увеличаване на военния бюджет , нападенията срещу страни от Близкия изток за осигуряване на достъп до петрол и засилването на президентската власт .
Съществуват такива исторически прецеденти , които са пример за актове на тероризъм от страна на дадено правителство спрямо собствения му народ , но приписвани на политическите му противници за постигане на определена цел .
Теориите са дело основно на членовете на Движението за истината за 11 септември , зародило се в началото на 2002 г. Ключовата теория е теорията за контролираното разрушаване на Кулите близнаци и сграда 7 на Световния търговски център .
