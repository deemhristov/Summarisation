Гай Юлий Цезар ( на латински :
Gaius Iulius Caesar ) ( 12 юли ) 100 пр.н.е. или 102 пр.н.е .
— 15 март 44 пр.н.е. ) е римски пълководец , политически лидер и писател , и една от най-влиятелните личности в световната история .
Цезар изиграва важна роля в трансформацията на Римската република в принципат .
Политик , верен на популарската традиция , Цезар заедно с Марк Лициний Крас и Гней Помпей формира неофициалния Първи триумвират , който доминира римската политика за няколко години .
Негова опозиция са оптиматите начело с Марк Порций Катон и Марк Калпурний Бибул .
Цезар е начело на римската експанзия в Галия , която разширява римския свят до Северно море , а също и на първото римско нашествие в Британия през 55 пр.н.е .
Разпадането на триумвирата води до срив в отношенията с Помпей и сената .
Превеждайки своите легиони през реката Рубикон , разделяща Италия от Галия , през 49 пр.н.е. , Цезар започва гражданска война , от която излиза като неоспорим господар на римския свят .
След като поема управлението , Цезар започва интензивни реформи в римското общество и държава .
Провъзгласен е за пожизнен диктатор ( Dictator perpetuo ) и обсебва цялата власт в Републиката .
Тези събития карат приятеля на Цезар Марк Юний Брут и група сенатори да убият диктатора на мартенските иди ( 15 март ) на 44 пр.н.е. .
Убийците се надяват да възстановят нормалното управление на Републиката , но предизвикват нова гражданска война , която води до установяване на постоянна автокрация от страна на осиновения Цезаров наследник Гай Октавиан .
През 42 пр.н.е. , две години след убийството му , Цезар е обожествен от Сената .
