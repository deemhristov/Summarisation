Черната дупка е струпване на огромна маса в малък обем с толкова силно гравитационно поле , че втора космическа скорост е по-голяма от тази на светлината .
Поради това дори и светлината не е в състояние да преодолее тази гравитация , оттам и името „ черна “ дупка .
В рускоезичната литература се нарича още „ колапсар “ , понеже на руски придобива неприлично звучене .
Наименованието е широко разпространено , въпреки че не става дума за „ дупка “ в обичайния смисъл , а по-скоро за област в пространството , която поглъща всичко в непосредствена близост и нищо не може да я напусне след това .
Съществуването на черни дупки се допуска в общата теория на относителността .
Според нея никаква материя или информация не може да проникне от вътрешността на черна дупка до външен наблюдател , т. е. оттам не може да се извлече никаква маса или да се получи образ или друга информация за материята вътре в черната дупка .
Квантовата механика допуска някои отклонения от това правило .
Съществуването на черни дупки във Вселената е доказано чрез астрономически наблюдения , в частност от наблюдението на свръхнови звезди и на рентгеновото излъчване от активното галактическо ядро .
