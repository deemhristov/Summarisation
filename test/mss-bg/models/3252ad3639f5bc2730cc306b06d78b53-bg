Органът ( на гръцки : όργανο „ инструмент , апарат “ ) е музикален инструмент от групата на клавишно-меховите инструменти .
Това е инструментът с най-голям тонов обем , с най-много възможности за избор на различни тембри и с най-големи физически изисквания към помещението , където е монтиран .
Акустичната среда на този инструмент , за разлика от кавалетните инструменти , е целият архитектурен интериор , в който се помещава .
Исторически , често архитектурните решения на дадени сгради , са съобразявани именно с това , че в тях ще бъде изграден орган .
Съвременните инструменти се състоят от клавиатури , на които се свири с ръце ( мануали ) , и клавиатура от педали , задвижвана с краката на изпълнителя ( педалиера ) .
Обикновено органите имат от 2 , 3 до 4 мануала , но се срещат и изключения с 6 и дори 7 мануала .
Този инструмент се използвал често по време на състезания или представления в амфитеатрите и арените .
Звукът на органа не се влияе от силата на удара , с които се натиска съответният клавиш ( както е при пианото например ) и прекъсва моментално , не отзвучава след като клавишът бъде освободен от изпълнителя .
Органът се използва в католическата и в протестантската църковна музика , а по-късно добива популярност и в светската класическа музика .
В днешно време инструментът може да бъде слушан при различни церемонии ( литургии , сватби , тържества ) на католически и протестантски църкви ; в творчеството на бароковите композитори , сред които най-значим е Йохан Себастиан Бах , който е бил член на Евангелската Лутеранска църква ; в съвременната авангардна и филмова музика ; електронният орган - и в популярната музика .
