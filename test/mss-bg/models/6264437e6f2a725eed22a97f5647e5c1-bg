Хамбургер Шпортферайн ( на немски :
Hamburger Sport-Verein , HSV ) е немски спортен клуб от Хамбург , известен най-вече с футболния си отбор .
Този отбор притежава уникално постижение - от създаването на Бундеслигата преди 44 години той е единственият , който не е изпадал в по-долна дивизия .
Хамбургер е един от най-успешните немски футболни отбори , както и най-успешният в Северна Германия .
Отборът има шест шампионски титли и три купи на Германия , носител е на Купата на европейските шампиони ( КЕШ ) и Купата на носителите на купи ( КНК ) , има по един загубен финал за КЕШ , КНК и Купата на УЕФА , пет пъти печели турнира УЕФА Интертото и два пъти турнира за Купата на Лигата .
Играчи на Хамбургер като Уве Зелер , Манфред Калц , Феликс Магат , Вили Шулц и Хорст Хрубеш са основни състезатели в националния отбор на Германия .
