С парите от бюджета , които всъщност не принадлежат на червената партия , а на редовите данъкоплатци , ще се вдигнат заплатите и пенсиите , ще се увеличат разходите за здравеопазване и образование , за научна , изследователска , развойна и т.н. дейности .
Така от ИПИ изчислиха , че ако заклинанията на БСП в икономическата и финансовата сфера започнат да се сбъдват след 25 юни тази година , бюджетният дефицит ще скочи до гигантските 5-7 % - т.е. двойно повече от 3-процентната летва на Маастрихт .
В платформата на нарочените ( от социолозите ) фаворити в бъдещата надпревара за властта обаче е записано , че икономиката на България ще расте със 7-8 % на година .
Ясно е , че ръстът на доходите в страната отдавна не е в прерогативите на управляващите , тъй като около 75 на сто от брутната добавена стойност в икономиката се произвежда от частния сектор .
Според " Новото време " проблемите на тази сфера могат да се решат , като здравната вноска скочи на 8 % ( от сегашните 6 процента ) .
Безплатни закуски и учебници за учениците до 16 години , кредити и стипендии за студентите в чужбина , падане на осигурителната тежест до 25 % в края на мандата ( в момента осигуровките за здраве и пенсия са 42.7 % ) и т.н. са сред основните социални гвоздеи от платформата на БСП .
Експертите на БСП са на мнение , че потенциал за намаление на данъка върху общия доход ( ДОД ) има , като облагането може да се прехвърли приоритетно при източника на доходите , т.е. работодателите .
ДСБ пък прави заявка за въвеждане на три ставки на облагане с ДОД , както и намаляване на данъчноосигурителното бреме от 41 до 27 процента .
