Към настоящия момент в над 25 страни по света света функционират повече от 150 ВТИ , те са приложима мярка и спрямо наличните реалности в бизнеса , науката и висшето образование в България и чрез нея е напълно възможно да се решат част от проблемите на икономическата среда - липса на стартови ресурси , слаб достъп до чуждестранни пазари , ниска предприемаческа култура .
Проектът на програма PHARE за високотехнологични инкубатори , който е в процес на реализация , е възможност за подкрепа на стартиращия високотехнологичен бизнес в различни градове на страната .
Това осигурява не само пряк достъп на инкубатора до разработваните нови продукти и технологии , но дава шанс за отваряне на университета или друго научно звено към пазарните реалности , за скъсяване на пътя от иновацията , до прилагането и под формата на печеливш бизнес .
Фактор , който трябва да се вземе под внимание , е и наличието на човешки потенциал - млади , предприемчиви специалисти и мениджъри , способни да управляват успешно институция като ВТИ , мениджъри с опит и квалификация в посочената сфера , каквито у нас за съжаление на този етап почти липсват и трябва тепърва да бъдат създавани .
По-голяма част от инкубаторите по света , включително и предвидените за изграждане в България , по дефиниция са с идеална цел - т.е. , дори да не са регистрирани по Закона за юридическите лица с нестопанска цел , техен приоритет не е да формират печалба , а да подпомагат развитието на високите технологии .
От тях зависи върху кои стартиращи компании , екипи и специалисти ВТИ ще концентрира подкрепата си , което е фактор не само за успешната работа на инкубатора , но често и въпрос на съществуване - ВТИ е в пряка зависимост и от успеха на " инкубираните " компании .
ВТИ трябва да бъдат свързани със съответните институции на местната и държавната власт , трябва да работят в тясно сътрудничество с университетите , но не и да бъдат част от тях .
