Признаците за възстановяване на икономиката дават надежди на македонците за по-добър живот 24/10/2005
Администрацията на министър-председателя Владо Бучковски прие за крайъгълен камък на своята политика създаването на по-мобилна икономика и осъществяването на трудни реформи , които според нея ще създадат основата на бъдещия просперитет .
В края на август , " Стандарт енд Пуър " повишиха дългосрочните оценки на инвестициите в Македония от ВВ на ВВ + в чужда валута и от ВВ на ВВВ - в местна валута .
В същото време краткосрочните оценки на инвестициите в местна валута нараснаха от В на А - 3 .
През тази година според МВФ БВП на глава от населението ще бъде 2380 долара , а през 2006 г. - 2508 долара .
Колкото и окуражаващи да изглеждат тези признаци на хартия обаче , те все още не са довели до общо повишаване на жизнения стандарт .
Македония е с най-ниско равнище на чуждите инвестиции в региона - около 160 милиона долара .
[ ПРООН ]
Положителна е оценката на Световната банка за Македония по отношение на процедурите по отпускане на кредити - тя е на 53-то място , на 58-мо - по отношение на данъчното облагане на предприятия и на 30-то - по отношение на защита на инвеститорите .
Като цяло тя е на 81-во място , след България ( 62 ) и Румъния ( 78 ) , но пред Сърбия и Черна гора ( 92 ) , Албания ( 117 ) и Хърватия ( 118 ) .
Според финансовото министерство е създадена стабилна основа за бъдещия просперитет .
Правителството на Бучковски признава , че по-мобилна икономика е гаранцията за по-добро бъдеще и вече осъществява трудни реформи .
