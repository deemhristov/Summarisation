С парите от бюджета , които всъщност не принадлежат на червената партия , а на редовите данъкоплатци , ще се вдигнат заплатите и пенсиите , ще се увеличат разходите за здравеопазване и образование , за научна , изследователска , развойна и т.н. дейности .
В същото време , ако се осъществят намеренията за падане на ДДС с 1-2 % , за въвеждане на семейно облагане на доходите и за нулева ставка за реинвестираната печалба приходите в хазната спрямо тазгодишните ще намалеят .
Така от ИПИ изчислиха , че ако заклинанията на БСП в икономическата и финансовата сфера започнат да се сбъдват след 25 юни тази година , бюджетният дефицит ще скочи до гигантските 5-7 % - т.е. двойно повече от 3-процентната летва на Маастрихт .
Ясно е , че ръстът на доходите в страната отдавна не е в прерогативите на управляващите , тъй като около 75 на сто от брутната добавена стойност в икономиката се произвежда от частния сектор .
Безплатни закуски и учебници за учениците до 16 години , кредити и стипендии за студентите в чужбина , падане на осигурителната тежест до 25 % в края на мандата ( в момента осигуровките за здраве и пенсия са 42.7 % ) и т.н. са сред основните социални гвоздеи от платформата на БСП .
Това означава , че " Коалиция за България " ще прибере от частния сектор около 10 млрд. лв. повече от налози при растеж на икономиката от 9 % на годишна база .
Експертите на БСП са на мнение , че потенциал за намаление на данъка върху общия доход ( ДОД ) има , като облагането може да се прехвърли приоритетно при източника на доходите , т.е. работодателите .
