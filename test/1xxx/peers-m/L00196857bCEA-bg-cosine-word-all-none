В този миг той е осенен от идеята , че за да рекламираш ефективно един прах за пране , е нужно просто да го превърнеш в “ прах за мечти ” .
Въпреки това в съзнанието на българина обаче тя сякаш действа на друго ниво и има ефекти , различни от предварително заложените - примери за това са и вицът за чукчите , и пародията в поредицата фейлетони във в. “ Стършел ” със заглавие “ Елате в страната на Арда ” .
Символиката в клипа очевидно действа , но в най-добрия случай страната на Marlboro не се възприема като някакво въображаемо място на свободата и мъжествеността , а се отъждествява с една страна , която е крайната цел на всеки уважаващ себе си кандидат-емигрант , и където вече са се преселили мнозина негови познати и още толкова ще тръгнат било със зелени карти и еднопосочни билети в джоба , било по всякакви обходни маршрути - през Канада , та дори и през Япония .
Но за разлика от дела си в парите , изразходвани за реклама , пазарният дял на Philip Morris у нас , сравнен с 34-те процента на концерна за Европа и близо 46 % за САЩ , е повече от скромен , при това без перспективи за чувствителна промяна .
Но у нас интригата ( особено в рекламните среди ) е не толкова в ефективността на рекламното послание и борбата за пазарни дялове , колкото в пътя на рекламните бюджети от рекламодателите до медиите - например колко са реално постъпилите по сметката на БНТ пари за споменатото най-скъпо излъчване поради небезизвестния договор с близката до Красимир Гергов “ Триада комюникейшънс ” за излъчване по БНТ на кадри на CNN , както и включените в схемата “ система ” от рекламни агенции .
В страната на Marlboro нещата стоят сигурно другояче , но в страната на “ Арда ” и бирата трябва да ти е на една ръка разстояние , и вафлата да е трепач , и ако е време - да заколиш прасето с една гроздова , за десерт да опиташ от върха на сладоледа , а при нужда има тоалетна хартия за всеки избор и за всеки вкус .
