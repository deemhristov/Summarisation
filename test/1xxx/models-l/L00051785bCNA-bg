Катарактата е много честа причина за намаляване на зрението в напреднала възраст .
По принцип на болния се предлага операция за смяна на очната леща .
Американският лекар Доналд Аткинсън в продължение на 11 години наблюдавал 450 болни , страдащи от катаракта .
Той стигнал до извода , че развитието на катарактата е тясно свързано с обезводняване на очната леща и това негово мнение било потвърдено от лекарите-натуропати .
Д-р Аткинсън дава следния любопитен пример .
Ако се сложи една жаба в солена вода , тя бързо развива катаракта , защото солта отнема течността от очните є лещи .
Но ако жабата се върне в прясна , чиста вода , катарактата изчезва .
Изучавайки менюто и начина на хранене на хората с катаракта , включително и при достатъчно млади хора , д-р Аткинсън обърнал внимание на това , че повечето от тях са консумирали недостатъчно пресни плодове и зеленчуци , наблягайки на консервираните продукти и на белия хляб .
В резултат на това те на практика не получавали витамини , които се съдържат в натуралните продукти .
ВИТАМИНИТЕ СА ОСОБЕНО ВАЖНИ ЗА ЗРЕНИЕТО
Важна роля за човешкото зрение играе витамин С .
Той предпазва от увреждащото действие на свободните радикали .
Още един витамин , без достатъчното количество на който не може да се говори за здрави очи , това е витамин А .
Любопитно е това , че другото наименование на този витамин е ретинол , което идва от латинското “ ретина ” .
Не по-малко важен е витамин В2 .
Д-р Аткинсън се позовава на свой експеримент .
Почти всички плъхове , които били държани на диета без съдържание на витамин В2 , наричан още биофлавин , се разболели от катаракта .
РОЛЯТА НА ДРУГИТЕ ВЕЩЕСТВА
Американският учен обърнал внимание и на факта , че при развитие на катаракта съществува дефицит на хлорофил .
Това е един от най-разпространените антиоксиданти-биофлавоноиди , отговарящи за зеления цвят на растенията , така както хемоглобинът съответства на червения цвят на кръвта .
Д-р Аткинсън препоръчал на своите пациенти , при които се забелязало начало на катаракта , да преминат на диета , съдържаща всички тези хранителни вещества .
Оказва се , че е напълно реално да се предотврати или поне да се забави възрастовото помътняване на очните лещи .
И по този начин да се избегне операцията на очите .
Ако навреме се замислите за правилното хранене , това ще ви помогне да запазите остротата на зрението си .
ПОЛЕЗНИТЕ ХРАНИТЕЛНИ ПРОДУКТИ СА МНОГО
Едно от много полезните за катарактата вещества е витамин Е - силен антиоксидант , предотвратяващ нарушаването на подхранването на очните тъкани
При катаракта е необходим допълнителен прием на бета-каротин , който в организма се превръща във витамин А .
От него има много в морковите , в оранжевите , жълтите и тъмнозелените зеленчуци , които , за да бъде добре усвоен бета-каротинът , трябва да се ядат с мазнина - сметана или олио .
Друг фактор за образуването на катаракта е дефицитът на цинк .
Много цинк съдържат морските продукти - миди , скариди , риба тон .
Също така и орехите , бобовите продукти , гъбите , булгурът , говеждият черен дроб , тиквените и слънчогледовите семена .
КАКВА Е ДИЕТАТА НА АТКИНСЪН ?
Диетата на д-р Аткинсън включвала , първо , употреба на по-голямо количество чиста питейна вода - 8-10 чаши на ден ( освен чай , кафе и други напитки ) .
Второ , той препоръчвал в менюто да се включи и някакъв стрък със зелен цвят ( лук , чесън , целина ) - точно в него се съдържат повече хлорофил , витамини и калций .
И трето , всеки негов пациент трябвало да изпива чашка мляко и да изяжда по две яйца на ден .
Тук веднага ще направим едно предупреждение - такива големи дози витамини и минерални вещества има право да назначава само лекар .
Например , при повишена съсирваемост на кръвта , аскорбиновата киселина може да окаже неблагоприятно въздействие - още повече да сгъсти кръвта .
С КАКВО ДРУГО ТРЯБВА ДА СЕ СЪОБРАЗЯВАМЕ
В днешно време на пазара се появяват много биологично активни добавки , съдържащи бета-каротин , цинк , селен , калций .
Те помагат да се поддържа балансът на тези вещества в организма , ако той изпитва недостиг от тях поради храната , която консумира .
Този недостиг се получава и ако тези вещества не се усвояват достатъчно добре поради заболявания на стомашно-чревния тракт , а това често се среща при възрастните хора .
Специалистите са на мнение , че никой самостоятелно не може да открие наличието у себе си на катаракта , но все пак има симптоми , които биха подсказали за това - помътняло зрение и болки при ярка светлина .
