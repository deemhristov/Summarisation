Глобализацията - кой е правилния път ?
17/02/2003
Трудно може да се намери по-спорна идея в международния живот , която е предизвикала повече дискусии през последните години , от тази за глобализацията .
Някои , особено в по-богатите страни , я считат за deus ex machina ( изкуствено наложено решение ) за премахването на бедността и конфликтите в света .
Други , предимно онези в по-бедните страни , я считат за източник на растящо напрежение в света .
Фактите дават много противоречиви сигнали .
Развитието на технологиите доведе до намаляване на разходите за пренос и предаване на информация и ускори обмена на ноу-хау , макар и по един доста неравномерен начин , между различните региони на света ; интернет свързва хиляди и милиони хора почти мигновено ; световната търговия се разрастна неимоверно и разшири обхвата на избор за отделните хора по целия свят .
Да се опитаме да бъдем по-конкретни .
Последните две десетилетия определено доминираше парадигмата , възхваляваща предимствата на свободния пазар , приватизацията и силното съкращаване на държавния сектор ( държавната намеса в икономиката ) ; тази философия беше приложена към международните пазари - финансови и търговски - и международните финансови институции често я защитаваха .
Начинът , по който МВФ притискаше нововъзникналите страни да открият собствени капиталови сметки през 90-те години е блестящ пример за такъв подход .
Друг пример е начинът , по който енергийните пазари в развиващите се икономики бяха " либерализирани " без подходящо законодателство , което да защитава потребителите .
Глобализацията може да бъде разбирана и по друг начин , при който се разглежда функционирането на реалните пазари - с техните плюсове и минуси - и който взема предвид понятията на съвременната икономическа теория като информационните асиметрии , нарастващата печалба ( при интензивен технологически напредък ) , ефектите от агломерацията ( клъстерните ефекти ) , многократното ( лошо ) равновесие , ролята на икономическата география , и т.н.
Следователно , националните държавни политики могат да бъдат доста прагматични и разнообразни ( без да се поддават на фундаментализъм ) и насочвани към традиционните цели за икономически растеж , устойчивост на цените и социална справедливост .
Пазарите трябва да бъдат регулирани разумно и държавата ще трябва да осигури жизнено необходимите обществени блага , които претоварват частното производство .
Финансовите пазари - под натиска на променливите капиталови потоци - функционират несигурно , и системата се нуждае от ревизия .
Изглежда един от интелектуалните завети на Кейнс , запазени в класификацията на Бретън Уудс ( а именно , че променливите капиталови потоци са неблагоприятни за търговията и просперитета ) , не е загубил своята актуалност .
Променливостта на финансовите потоци навсякъде води до политика на дефлация , увеличаване на търговския протекционизъм и обезценяване на валутния курс .
В резултат , международната финансова система ще трябва да претърпи съществени изменения , за да избегне фатални кризи .
Свободната търговия не може да бъде от полза за бедните страни , след като богатите икономики усилено субсидират селското стопанство и използват търговски бариери винаги , когато се чувстват " застрашени " ; двустранните разговори и лицемерието подлагат на присмех достойнствата на свободната търговия и дават моралното право за застъпване на идеята за справедлива търговия .
Всички тези предизвикателства формират един дневен ред , който може да бъде разглеждан в светлината на интерпретацията на глобализацията .
