Какъв е последният писък в областта на мобилните технологии ?
Дигитални видеокамери или мощен софтуер , големи цветни екрани или GPS система за глобално позициониране ?
Предлагаме ви кратък обзор на някои GSM апарати , които притежават най-голям потенциал да превземат сърцата - и портфейлите - на потребителите .
Philips Fisio 820 - реваншът на холандците
Philips никога не е бил сред лидерите на пазара на мобилни телефони , но сега холандската компания твърдо е решила да промени това положение с помощта на новите модели , които лансира на пазара през пролетта и лятото .
Основната разлика с досегашните апарати на фирмата е големият цветен дисплей .
Дисплеят е с резолюция 120 х 120 пиксела и 9 реда текст .
Габаритите / 98 х 47 х 21 мм / и теглото / 85 г / са добри за този клас .
Литиевата батерия е отлична и издържа в режим на говорене до 5 ч и 30 м , а в стенд-бай / режим на готовност / до 400 часа .
Nokia 6310i - електронното портмоне
Новата Nokia 6310i е истински шедьовър в своя клас , който ви позволява да поддържате наистина глобална връзка , тъй като апаратът е съвместим и с 3-те GSM стандарта 900/1800/1900 .
А това гарантира покритие на 5 континента .
Java технологията пък осигурява свалянето от Интернет на приложения , които позволяват персонализирането на телефона според вашите собствени нужди и желания .
Сред най-любопитните му качества са приложенията Nokia Wallet и Nokia Payment Solution .
Първото представлява електронно портмоне , което позволява използването на кредитната ви карта за плащане на стоки и услуги , когато сте в движение .
Телефонът е с габарити 129 х 47 х 17-21 мм и тегло 111 г. Времето за разговори е от 3.15 до 6 часа / GSM 900/1800/ и от 4 до 7.30 часа / GSM 1900 / .
Motorola A820 за работа и за игри
Разкъсвате се между нуждата да притежавате мобилен офис и желанието да се похвалите с високотехнологична играчка ?
Новият Motorola A820 решава тази дилема .
Моделът е буквално " натъпкан " с всевъзможни мултифункционални приложения .
Да се спрем на някои от най-любопитните опции .
Новата технология MMS / Multimedia Messaging Service / позволява да впечатлите приятелите си , като им изпращате видеопощенски картички .
Функцията Multi Call на свой ред позволява едновременно да говорите по телефона и да прехвърляте данни от Интернет .
Трансферът на музикални файлове също става лесно .
А екранът , поддържащ над 4000 цвята , е подходящ за всякакви електронни игри .
Benefon ESC !
- мечтата на пътешественика
Благодарение на системата за глобално позициониране чрез сателит / GPS / можете да се ориентирате по картите , които се появяват на дисплея на новия Benefon ESC ! / Картите - пътни , градски , топографски и морски - може да се прехвърлят в телефона от домашния ви компютър./ В GSM апарата има още компас и опции за измерване на скорост , определяне на координати , разстояния , маршрути и всичко , за което един любител на пътуванията и дори пътешествията може да мечтае .
Габаритите му са 129 х 49 х 23 мм , а теглото 174 г. Клиентите могат да избират между два вида батерии - и двете литиево-йонни , но първата е 900 mAh с време за разговори 2.5-8 часа , стенд-бай 55-155 часа и време за работа в GPS режим 5-34 часа , а втората е 1200 mAh с време за разговори 3.5-10 часа , стенд-бай 72-200 часа и работа в GPS режим 7-45 часа .
Samsung SGH-T100 - най-добрият дизайн
При цената , на която се очаква да се продава - около 150- 200 GBP в Англия и 600-700 USD в Близкия изток - от Samsung SGH-T100 биха могли да се очакват опции като GPRS и Bluettoth .
В него обаче няма нищо подобно .
Моделът на южнокорейския концерн превзема сърцата не с високи технологии , а със страхотен дизайн .
Sendo Z100 - Outlook + Internet Explorer
Sendo е фирма , която не присъства на българския пазар , за което родният потребител може само да съжалява .
Защото Z100 предлага най-добрия пакет офисприложения от всички мобилни телефони - операционна система , базирана на Microsoft Platform , Outlook Contacts , Outlook Calendar , Outlook Tasks , Outlook Voice Notes , Internet Explorer , Microsoft Active PC , JavaO ...
