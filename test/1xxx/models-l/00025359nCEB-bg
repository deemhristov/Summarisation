Хърватия се стреми към членство в НАТО и към икономически растеж през 2008  г. 04/02/2008
За Хърватия началото на 2008 г. бе белязано с встъпването в длъжност на новото правителство - десетото след обявяването на независимостта на страната .
Главните приоритети на страната бяха обобщени в парламента като част от мандата на новото правителство .
Депутатите бяха единодушни , че през 2008 г. предстои много работа и че няма време за губене .
Новото правителство встъпи в длъжност на 12 януари - почти два месеца след изборите на 25 ноември , 2007 г. " Навлизаме в период , през който Хърватия , водена от това правителство , ще постигне своите главни стратегически цели " , заяви премиерът Иво Санадер пред парламента , след като съставът на кабинета бе одобрен .
Страната се стреми да получи покана за членство в НАТО през април и да продължи по пътя на осъществяване на реформи , за да се присъедини към ЕС през 2010 г. Икономиката ще бъде задача номер едно за новия кабинет .
Поради аспирациите на страната за членство в международните структури , икономиката - ръстът на БВП , инфлацията и жизненият стандарт са все въпроси , които трябва да бъдат решени .
Понастоящем ръстът на БВП в страната се очаква да спадне тази година според хърватското тримесечно издание " Economic Outlook " .
През 2007 г. БВП регистрира ръст от 5,3 % .
Тази година ръстът на БВП се очаква да бъде около 4,4 % .
Инфлацията се е повишила до 5,7 % , което значително повиши цените в страната .
В Загреб цените на жилищата са се увеличили с 22 % .
Тъй като средната заплата за страната не следва тази тенденция на растеж , профсъюзите обявиха , че ще организират протести през април срещу цената на живота в страната .
В момента жизненият стандарт в Хърватия е прекалено висок за повечето граждани .
ХХърватите се надяват , че ще има нов икономически възход и че бъдещият туристически сезон ще донесе повече пари на държавния бюджет .
Друг икономически приоритет остава борбата с безработицата .
Според изявление от Брюксел , Хърватия би трябвало да очаква да получи покана за членство в НАТО на срещата на върха на Алианса през април в Букурещ .
Генералният секретар на НАТО Яп де Хоп Схефер обаче заяви , че Хърватия все още " трябва да положи финални усилия , за да получи покана за присъединяване към Алианса. "
Въпреки че правителството възнамерява да положи усилия и да приеме поканата , мнозинството от гражданите не подкрепят това действие .
Проучване на общественото мнение показва , че по-малко от 50 % от гражданите подкрепят членството на страната в Алианса .
От 1 януари Хърватия е непостоянен член на Съвета за сигурност на ООН .
Дипломатите се надяват , че страната успешно ще се справи с повечето важни международни въпроси , включително въпроса за статута на Косово .
Целта на страната да се присъедини към ЕС обаче остава желание за бъдещето .
Хърватия не е постигнала очаквания успех по отношение на преговорите .
Официални представители в Брюксел не са удовлетворени от мерките , които страната предприема за решаването им .
Въпреки че влизането в ЕС не е предстоящо , Хърватия трябва да продължи преговорите и да осъществи мерките , изисквани от ЕС .
Едно от главните препятствия , пред които е изправена сега страната е защитената риболовна зона ( ЗЕРЗ ) , която бе обявена в началото на годината .
Продължаващият спор за сухоземната граница между двете страни усложнява въпроса , свързан с риболовната зона .
Очаква се двете страни да отнесат отдавнашните си гранични спорове до Международния съд в Хага .
