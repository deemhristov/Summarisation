<S>
Бъдещето пред нас
Какво ни очаква в бъдещето ?
Ще поумнее ли световната политика , или мирът ще продължи да се взривява , както е ставало през всичките предишни векове ?
Кой ще управлява света ?
Докъде ще стигнат науката и техническият прогрес ?
Футуролозите твърдят , че пътят на човечеството е до голяма степен предначертан .
Много болести ще останат в историята .
Човешките органи ще се заместват с резервни , отглеждани в лаборатории .
ПРОДЪЛЖИТЕЛНОСТТА НА ЖИВОТА ще достигне 200 години , но малцина ще могат да си платят за дълголетието и ще настъпи най-фрапиращото неравенство за всички времена .
Ще се появят хора с генни подобрения и човечеството ще се раздели на генетично имащи и генетично нямащи .
НО ДА КАРАМЕ ПОРЕД 2002 г. Пуска се в орбита космически кораб за многократно ползване .
2003 г. Открива се нов метод за ранно диагностициране на тумори чрез кръвни изследвания .
Генетичното манипулиране на посевите води до повишаване на селскостопанската продукция .
Създава се изкуствено ухо .
Космически кораб събира образци от астероиди , които се изследват за проучването на произхода на Слънчевата система .
Открива се успешна ваксина срещу вируса на СПИН .
В САЩ 10 % от продаваните автомобили са напълно незамърсяващи околната среда .
2005 г. Digital Sky Survey завършва подробна карта на Вселената до разстояние два милиарда и половина светлинни години , като се фиксира разположението на над милион галактики .
Приключва първата фаза от проекта за анализа на човешкия геном и започва дешифрирането на цялостната последователност на ДНК базите .
2006 г. Въвеждат се ефективни методики за прогнозирането на големите природни бедствия .
Разработват се ефикасни терапии за лечението на СПИН .
2007  г.Откриват се причините за възникването на алцхаймер и на болестите , свързани с възрастта .
Всеки може да си купи т. нар. джобен лекар - портативно мониторно устройство , наблюдаващо здравословното ни състояние , което фиксира основните биологични параметри на организма и предупреждава своевременно при заболявания .
2008 г. Създава се апаратура за разпръскване на изкуствен озон , самолети и сателити започват " посявка " на озон в атмосферата .
2009 г. В домовете се появяват домашни роботи и роботи пожарникари .
2010 г. Няколко дни по-рано се предвиждат земетресенията , по-силни от 7 степен по скалата на Рихтер .
Ражда се телефонният симултантен преводач .
2011 г. Пътническият самолет Mach 4 лети 4 пъти по-бързо от скоростта на звука .
Първа човешка мисия на Марс .
2012 г. Създават се изкуствени мускули и стави , управлявани директно от нервната система .
2014 г. Изключителен напредък в молекулярните изследвания на мозъка .
2015 г. На Луната е инсталирана постоянна заселена база за наблюдаване на Космоса .
2016 г. Лекуват се голям брой генетични дефекти .
2018 г. Построен е транспортен кораб с магнитен хидродинамичен двигател .
2019 г. Разшифрована е връзката между мозъчните неврони и логическите процеси .
2020 г. Открива се ефикасна система за хибернация .
2021 г. Имплантират се изкуствени бели дробове и бъбреци .
2022 г. Появяват се хора с генетично превъзходство .
2023 г. Реализират се директни връзки между компютъра и човешките сетива .
2024 г. Към нервната система на доброволци се включват компютърни импланти .
2025 г. В епруветка се създават нови видове растения и животни .
2030 г. Броят на роботите надвишава земното население .
Къщите са напълно автоматизирани и предлагат на обитателите си всички възможни екстри .
2031-2100 г. Реализира се проектът Skyhook - мегаасансьор свързва земната повърхност с космическа станция във фиксирана орбита .
Става възможно възстановяването на органи , тъкани и части от човешкото тяло .
Все повече хора доживяват до 150 години .
Откриват се извънземни цивилизации .
