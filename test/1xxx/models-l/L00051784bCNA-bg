Направените наскоро научни открития потвърждават вредното влияние върху човека на холестерола в състава на липопротеидите с ниска плътност , особено ако те си взаимодействат със свободните радикали .
Значи става дума не за холестерола въобще , а за “ лошия ” холестерол .
ЛОШИЯТ И ДОБРИЯТ ХОЛЕСТЕРОЛ : спорът продължава
През последните 15-20 години учените открили , че холестеролът не е еднороден .
Той влиза в състава на липопротеидите с висока плътност и на липопротеидите с ниска плътност .
Обичайните анализи на кръвта показват само общия холестерол , но специалните изследвания могат да определят “ лошия ” и “ добрия ” холестерол .
ВНИМАНИЕ ! • Липопротеидите с ниска плътност лесно проникват в стените на кръвоносните съдове по целия организъм .
Това означава , че лошият холестерол може да се натрупва в артериите , предизвиквайки атеросклероза ( свиване пространството на артериите ) .
Затова е толкова важно да се знае съотношението между добрия и лошия холестерол .
Нормата на общия холестерол е 5,2 ммол / л и ако тя бъде превишена , се налага пълен анализ за съотношението между добрия и лошия холестерол в кръвта .
Имам въпрос , Радка Тонева , Варна
КАКВА Е РОЛЯТА НА СВОБОДНИТЕ РАДИКАЛИ ?
Свободните радикали “ крадат ” електроните от другите молекули
Тази “ кражба ” се нарича окисление .
Свободните радикали попадат в нашия организъм с вдишвания въздух , а също и с храната .
Съществува мнение , че една от причините за болестите на сърцето и на кръвоносните съдове се крие в образуването на голямо количество свободни радикали , които могат да увредят съдовете .
СПЕЦИАЛНАТА ДИЕТА
За борбата със свободните радикали и съответно с лошия холестерол е нужно във всекидневното меню да влизат продукти , съдържащи витамини-антиоксиданти .
Това са витамините А , Е и С .
Източник на витамин Е е прорасналото зърно .
Само за две денонощия кълновете прорастват - например от 20 г пшеница се получават 45 г прораснали зърна .
Източник на витамин С е шипковата настойка с лимони .
Настойката се слага в термос ( 40 г плодове ) и се пие с половин или с четвърт лимон .
Полезно е редовно да се ядат по две скилидки чесън - на закуска и на обяд .
В чесъна се съдържат 400 различни вещества , притежаващи полезни свойства .
ВРЕДНИТЕ ПРОДУКТИ СА ТОЛКОВА МНОГО
Това са най-напред животинските мазнини , животинското масло , маргаринът , сметаната , мазната извара , сиренето , масленият сладолед , хайверът , животинският мозък , езикът , черният дроб , колбасите , шунката , гъшето и патешкото месо .
С възрастта консумацията на някои продукти трябва да се намали .
Например месото , което , наред с високото съдържание на холестерол , съдържа и много желязо .
Това съчетание е много неблагоприятно , защото желязото активизира действието на свободните радикали .
ЦЕННИТЕ БИОДОБАВКИ
СЕЛЕНЪТ .
Според последните изследвания на американски учени , това е най-активният антиоксидант .
АСТАКСАТИН .
Мощен антиоксидант , получен от лечебни морски водорасли .
ХРОМ .
Недостигът на това вещество в нашия организъм води до преждевременно стареене .
Хромът понижава нивото на лошия холестерол и повишава нивото на добрия .
Той се съдържа в зелето , в черния дроб , скаридите , гъбите .
АНТИХОЛЕСТЕРОЛОВИЯТ НАЧИН НА ЖИВОТ
Упражнения .
При физически активните хора нивото на общия холестерол обикновено е по-ниско , а нивото на добрия - по-високо .
Хормон на растежа .
Интензивното изработване на хормона на растежа при хората от средната и от третата възраст повишава нивото на добрия холестерол .
Противопоставяне на стреса .
При стресови ситуации се активизира синтезът на холестерола в организма , повишава се съсирваемостта на кръвта , нараства рискът от образуване на тромби .
Оптималното тегло .
Колкото по-пълен е човек , толкова повече холестерол се произвежда в неговия организъм .
Контрол на захарта в кръвта .
Ако диабетът бъде открит навреме , може да бъде лекуван без лекарства - с помощта на диети , йога и други физически упражнения .
Ендогенно дишане .
Това значи човек да се старае да вдишва въздух по-рядко от обичайното , да диша недълбоко и да задържа дишането .
