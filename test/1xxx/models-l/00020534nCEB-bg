Защо не е достатъчен само бърз икономически растеж 06/11/2006
Неотдавнашните политически събития в Унгария , Словакия , Чешката република и Полша изненадаха наблюдателите в целия свят .
Вместо консолидиране на демократичната политика , следприсъединителният период се характеризира с разединени , неефективни правителства , коалиции , сформирани от партии с несъвместими философии , а в случая с Унгария - с ескалирането на политическото напрежение в обществен гняв и недоволство .
Според конвенционалната максима , която свързва политиката и икономиката , там , където икономическият ръст е висок , социалната стабилност и разумната политика имат по-добри шансове да надделеят .
Очакваше се , че присъединяването към ЕС ще укрепи основите на тези млади либерални демокрации .
А трябва да се вземе предвид и още един фактор .
Всъщност продължава дебатът сред икономистите за основите на икономическия растеж и за взаимовръзката между демокрация и просперитет .
Някои твърдят , че растежът има най-голямо значение , дори когато предизвиква съществено неравенство сред социалните партньори .
Според друга линия на разсъждения обаче , стабилният икономически растеж не трябва да вреди на социалното единство и той трябва да бъде съпътстван от съответстващо производство на обществени стоки .
Що се отнася до опората , осигурена от членството в ЕС , това в известен смисъл е било по-ефективно по времето , когато страните , за които става въпрос , са се надявали да влязат в блока .
Много от тези граждани видяха това " връщане " като покана за присъединяване към общество , подобно на нирвана , с огромни икономически придобивки .
Сега хората виждат , че нищо не се е променило драматично към по-добро след май 2004 г.
Отрезвяването бе неизбежно .
За да се присъединят към ЕС , източноевропейските страни старателно спазваха интелектуалната и оперативна матрица на Съюза - например пълното отваряне на пазарите , включително тези за финансови и обществени услуги .
В тези сектори източноевропейците са много по-либерални , отколкото техните западни колеги .
Лесно е да се разбере объркването в някои политически кръгове в Централна Европа , когато " големите " в ЕС проповядват това , което те не вършат на практика .
И така икономическият национализъм на Запад подклажда икономическия национализъм на Изток .
Хората се радват на политическите свободи и обичат да огласяват удовлетворението и тревогите си , но много лесно се забравя състоянието на нещата , когато тези свободи не съществуваха и как това се отразяваше на живота им .
По-младите хора , които нямат спомен от комунизма , не знаят какво е представлявал той .
Техните критерии са различни .
Действителната демокрация и демокрацията на книга са две различни неща .
На практика демокрация означава функционирането , за добро или за лошо , на проверки и отчетност .
Действителното демократично състояние зависи до голяма степен от морала и от чувството за отчетност на политическите лидери , което може да бъде смайващо при определени условия .
Обществата в Източна Европа са много по-малко проспериращи , отколкото техните западни партньори в ЕС .
В същото време те са изправени пред подобни структурни предизвикателства като стареенето , кризата на системата на помощи за безработни , объркване , свързано с идентичността и растящата имиграция .
Високият икономически растеж не е панацея .
Не съществуват лесни решения и политиците ще бъдат подложени на силни изпитания в това отношение през идните години .
Извършеното от тях ще повлияе силно на вътрешната политика и на икономиката в техните страни .
Нещо повече , случващото се в Централна Европа трябва да прозвучи като предупреждение , когато става въпрос за Балканите .
Те са изправени пред същите проблеми , които предизвикаха нестабилност в Централна Европа , с тази разлика , че им липсва онова , което да съхрани стабилността .
