<S>
Дубай - една съвременна приказка
Емирството е символ на просперитета , богатството и невиждания лукс
Тази думичка е станала един от съвременните символи на просперитета и богатството .
Дубай е едно от 7-те самостоятелни емирства в държавата Обединени арабски емирства / ОАЕ / , разположена в източната част на Арабския полуостров , по крайбрежието на Персийския и Оманския залив .
Над 97 % изповядват исляма , има и малко християни .
Преди да бъде открито черното злато / петролът / през 1958  г. , основен поминък било
ГМУРКАНЕТО
ЗА БИСЕРНИ МИДИ
Десетките подводни спускания на ден / до няколко десетки метра / отнемали силите и здравето на гмурците .
Рядко някой от тях доживявал 30 години ...
Този най-важен поминък западнал , след като японците започнали да отглеждат изкуствено бисерни миди към средата на миналия век .
Останала финиковата палма , която едва ли не служела за всичко - храна на хората и камилите , строителен материал и лико за корабните въжета .
През 1962 г. Дубай продава първия барел с петрол и отваря нова страница в историята си .
Поставя се началото на невероятно строителство - инфраструктура , хотели , представителни офиси , търговски центрове и т. н. , и т. н. , съчетано с изкуствено озеленяване .
Привличат се инвестиции , влагат се много пари в най-съвременни и перспективни технологии , купуват се мозъци от чужбина , вкарва се квалифицирана работна ръка .
Изчислено е , че петролът в дубайските находища при сегашното ниво на добив ще стигне най-много до 40-те години на настоящия век .
Затова далновидното ръководство на емирата търси подходящи алтернативи .
Целта е емиратството да стане
СРЕДИЩЕ
НА ВИСОКИТЕ ТЕХНОЛОГИИ
Чуждите инвеститори не плащат никакви данъци и цялата печалба остава за тях , а от неотдавна може и да купуват земя .
От близо година се строи Дубай Интернет сити , където вече може да се видят сградите на " Майкрософт " и " Канон " .
Истински връх обаче в хай-тека ще бъде Дубай - Марина - свръхмодерно градче за юпита , което ще привлече млади компютърни гении с космически заплати и фантастични условия за работа и реализация .
В Дубай няма безработица - просто всички работят , а работното възнаграждение се определя чрез пазарлък .
Ако работодателят не е коректен , потърпевшият отива в " Лейбъра " / бюрото по труда / и то съди виновния от името на работника .
Това не важи за чужденците - работници , на които работодателят може във всеки момент да прекрати договора , а с това и работната виза .
Някогашните дубайци се славели като чудесни мореплаватели .
Кръстосвали с платноходните си кораби морета и океани и търгували с подправки и бисери .
И днес търговията в Дубай се радва на особено внимание , т. е .
ПОЛЗВА СПЕЦИАЛНИ ПРЕФЕРЕНЦИИ
Всяка година Министерството на търговията на емиратството влага милиони долари в организирането и провеждането на световноизвестния Шопинг фестивал .
Тогава , през март , цените на стоките в Дубай са безумно ниски , а примамките за клиентите - безброй .
Пазарите за злато напомнят Капалъчарши - множество , притиснати едно до друго дюкянчета , но чисти и лъскави до болка .
Истината е , че в Дубай няма злато / всъщност има само пясък и нефт / и се внася необработено такова от Индия .
В Дубай се намира най-високият / 381 метра / и единствен 7-звезден хотел в света - " Бурж ал Араб " / Арабската кула / .
Само в дръжките на вратите и кранчетата на чешмите са вложени над 800 кг злато ...
НЕНАДМИНАТИЯТ ЛУКС е причина за прекатегоризация на местните хотели .
" Бурж ал Араб " би трябвало да има 7 звезди , но по закон не могат да бъдат над 5 .
По тази причина той се води 5 + , а 6-звездните " Джумейра бийч " и " Емирейтс тауър " са съответно 4 + и т. н.
В РАМКИ
ОТ ЧИСТО ЗЛАТО
Подовите мозайки напомнят скъп персийски килим , избродиран от многоцветни полускъпоценни камъни и златни плочки .
Цената на една нощувка в кралския апартамент е 6000 USD ! ! !
Разбира се , тази " хотелска приказка " може да бъде разгледана и без да се нощува в нея .
Просто трябва да наемете такси до " Бурж ал Араб " , да платите 100 местни дирхама / към 30 USD / , срещу които получавате ваучер , осигуряващ храна и напитки на тази стойност в хотела .
Съвсем скоро подводен тунел с прозрачни стени ще свързва " Бурж ал Араб " с негов събрат - все още строящ се уникален хотел , издигнат на изкуствен остров във формата на палма !
По улиците на Дубай няма пътна полиция или поне не се забелязва , но за сметка на това е пълно с камери .
Глобите са между 100 и 200 USD и не може по никакъв начин да напуснете страната , преди да сте й се издължили за всичко ...
