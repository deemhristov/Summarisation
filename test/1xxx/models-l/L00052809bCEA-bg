Първата жертва на антиглобализма ще бъде телевизията
Общоизвестна баналност е , че от ниската перспектива на всекидневието трудно се забелязват тенденциите , проектирани в бъдещето .
Новите медии
Кой медиум успя да събере и да организира тези 200 хиляди в Генуа и стотиците хиляди преди това в Сиатъл , Прага и Давос ?
Не , не беше телевизията , която иначе умее да мобилизира масите за олимпиади , милениуми , слънчеви затъмнения и световни първенства по футбол - антиглобалистите се надушиха , събраха и организираха чрез интернет и чрез мобилните си телефони .
Масовото не е шик В едно изследване на масовата култура авторите с изненада констатират следната закономерност : колкото по-нагоре е в обществото , толкова по-малко телевизори има домакинството .
Телевизионна конфекция
Всеки по-внимателен наблюдател може да констатира промяната , която през последното десетилетие настъпи в телевизионните програми , излъчвани в развитите европейски държави .
Свличането към най-масовия вкус , към равнището на улицата , супермаркета и стадиона , което социолозите регистрират в САЩ още през 80-те , в Европа е още по-очевидно поради дълголетната самозаблуда , че телевизията може истински да информира , образова и да разпространява култура .
Трупове , цици и животни
Медиен скандал избухна наскоро в Германия , когато недоволни студенти изнесоха следния факт от кухнята на RTL , най-големия частен телевизионен канал в Европа .
В собствената си телевизионна школа ( подкрепяна впрочем и с пари на данъкоплатците ) " професионалистите " от RTL набивали в главите на бъдещите журналисти рецептата за успеха на всяко новинарско предаване : трите Т ( на немски ) .
Зад това почти средновековно заклинание се крие баналността на телевизионното зло - " трупове " , " цици " и " животни " , това иска публиката от новините , това са трите Т , които й предлагат все по-усърдно частните , а и обществено-правните канали в страната .
Е , има и политика , но тя обикновено е сплескана до неузнаваемост някъде между труповете , циците и животните , така че ( по Маклуън ) не картината илюстрира новината , а по-скоро новината пречи на картината и дразни зрителя .
Неслучайно успешни са именно онези политици , които се явяват пред камерата в безупречен марков костюм и без запъване произнасят до четири на брой кратки и закачливи изречения .
Както пише в последния си бестселър един сравнително млад германски журналист :
" Нас не ни интересуват мислите на политиците - интересуват ни техните костюми. "
Удивително е , но поколението на западните антиглобалисти се бунтува колкото срещу капитала без граници и световното преплитане между икономика и политика в ущърб на малките и бедните , толкова и срещу своите по-големи братя и сестри , които в сънливо самодоволство се интересуват от костюмите , а не от идеите .
Редом с мобилните телефони и компютрите тези млади хора носят в раниците си по няколко чужди езика , за тях пътуването през границите е не само естествено , то е форма на живот .
Пасивност и обездвиженост
Антикапиталистическият патос на " хората от Сиатъл " , техният бунт срещу неолиберализма , срещу международния ред , който според Ноам Чомски обслужва потребностите на капитала , а не на хората , е видимата страна на новото младежко движение .
Тези млади хора все по-често заобикалят както търговските супермаркети , така и медийния супермаркет , наречен телевизия , защото интернет ги е научил да избират сами , да бъдат критични и диалогични , да наказват с изключване скуката , дидактиката , празнословието и другите пуканки на класическата масова телевизия .
Народът не е прав !
В лоното на цитираното кредо ( общовалидно за телевизионния шоубизнес , впрочем ) самодоволно се гуши псевдолибералната увереност , че не може да е глупаво онова мислене / говорене , което се харесва на публиката , защото тя е народът , а против народа не се говори .
На западните антиглобалисти обаче очевидно все по-малко им пука за политическата коректност и псевдолиберализма , те интуитивно се опитват с практически действия да " отменят " масовата глупост .
Бъдеще без телевизия ?
В индустриалните общества обаче възгледите на интелектуалните елити все по-бързо проникват до политиката , а през нея - и до масовото съзнание , за да се превърнат един ден ако не в норма , то поне в общо място .
