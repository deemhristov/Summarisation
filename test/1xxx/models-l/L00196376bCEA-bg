Приватизацията засега се отлага категоричен е заместник-министър на правосъдието Севдалин Божинов
Г-н Божиков , какво мислите за обединяването на търговския и на имотния регистър на БУЛСТАТ и на регистрите на особените залози и на юридическите лица с нестопанска цел ?
- Това би затруднило работата , защото във всеки един от тези регистри се получават десетки молби на ден .
Тяхното едновременно обработване ще забави процедурата , тъй като регистрите са свързани със спецификата на услугата , която предлагат .
Различните окръжни съдилища имат различни изисквания за документацията - като съдържание и вид - а това предизвиква главно негативни настроения .
А как гледате на идеята за изваждане на търговския регистър от съда ?
- Първият аргумент за оставането на регистъра в съда е елементарен - проблемите , които поражда регистрацията на фирмите , са свързани със съществуващата нормативна уредба .
А едно от основните изисквания към съда - като участник в тази процедура , са проверките за законосъобразност на заявените за вписване обстоятелства .
Лесно е да кажеш " Ние сме готови , ние ще го направим " .
А после ?
Все пак причините да се мисли за реформиране на тези процедури не са изсмукани от нечии пръсти , нали ?
- Критиките към съдебната система не са малко и донякъде са основателни .
Единият от вариантите за изход от ситуацията е облекчаване на процедурата за регистрация чрез опростяване на данните , подлежащи на вписване .
В момента , щом даден съд мотивирано откаже определено вписване , адресът на дружеството веднага се прехвърля в друг град , където се разчита на по - " милостив " или по-некомпетентен магистрат .
Другото , което трябва да се направи , е създаването на един национален търговски регистър , в който да се отразява цялата информация , свързана с регистрацията на търговците .
Така ще може в реално време всеки търговски субект - не само в България , но и в чужбина , да получава нужната му информация .
Имате ли представа кога регистърът ще бъде компютризиран ?
- Това е сложен проблем .
Качването на тази информация на електронен носител изисква доста време и средства .
Затова преминаването към електронна форма на регистрация ще бъде занапред .
Колкото и да изглежда формална работата на съдиите по вписванията , бизнесът е силно зависим от тях .
Не е ли опасно подобни функции да се възлагат на хора , които не са съдии ?
- Смятам , че е въпрос на законодателна уредба кои функции ще се изпълняват от съдии и кои могат да бъдат прехвърлени на съдебните служители .
В хода на реформата ще бъде създаден един наръчник за това какви обстоятелства задължително трябва да се проверят .
Това означава ли , че регистрацията на банките например няма да се извършва от помощник-съдии ?
- Да .
Най-вероятно банките , застрахователните дружества и всички компании , които предполагат засилена форма на обществен интерес , ще бъдат регистрирани само от съдии .
Често актовете , които се заявяват за вписване , намират своята проверка за законосъобразност и в други нормативни документи .
Какво мислите за фирмите фантоми ?
- Проверката , която се извършва от съда , е свързана само с това , дали дадената улица съществува .
Ако са регистрирани фирми на адрес , който не съществува , това е пропуск на съдията .
Когато бях председател на търговското отделение на Пловдивския ` окръжен съд , имаше случаи , в които се заявяваха невероятни обстоятелства и ние сме отказвали вписване заради тях .
В интерес на истината съдът не може да проверява всички детайли .
Какво ще струват създаването на единния регистър и неговата електронизация ?
- В електронен вид тази информация съществува в " Информационно обслужване " .
Проблемът е да бъде намерен отговор на въпроса в каква структура да е този национален търговски регистър .
Но аз не знам защо всички пропускат един много важен въпрос - колко струват данните , натрупани до момента в " Информационно обслужване " .
Това дружество , което е със 100 % държавно участие , е инвестирало години наред , за да създаде нещо , което на информационния пазар би струвало стотици милиони , ако изобщо можем да говорим за цена в случая .
В този смисъл разговорите тепърва предстоят и те никак няма да са леки .
