ГОСПОДИН НАЗАЙКИН , КАК СЕ ВПИСВА РЕКЛАМНИЯТ МЕНИДЖМЪНТ В БИЗНЕСФИЛОСОФИЯТА НА ФИРМАТА ?
- Бизнесът - това е управление на пари , на кадри , на производство , на продажби и т. н. Включително и на рекламата .
С настъпването на прехода към пазарна икономика започнахме да се учим да управляваме различните й лостове .
ДОКОЛКО РЕКЛАМНИЯТ МЕНИДЖМЪНТ Е ПОДЧИНЕН ИЛИ ВОДЕЩ В ЦЯЛОСТНИЯ МЕНИДЖМЪНТ НА ФИРМАТА ?
- Има една проста мисъл , която илюстрира значимостта му :
" Ако за вашата стока никой не знае , то никой няма да я купи. "
ОСОБЕНОТО НА ПОВЕЧЕТО ВАШИ КНИГИ Е , ЧЕ ОПИСВАТ НЕ ТОЛКОВА КАК СЕ ПРАВИ РЕКЛАМА , А КАКВО ДА СЕ ПРАВИ С НЕЯ .
ТОВА ЛИ ОЗНАЧАВА СПЕЦИАЛИСТ ПО РЕКЛАМЕН МЕНИДЖМЪНТ ?
- Много често , когато става дума за реклама , хората мислят за нея като за вид творчество и не само тези , които повече или по-малко професионално се реализират в нейното производство .
Така се отнасят и мнозина от онези , които я финансират - рекламодателите .
ЩОМ СЕ ДАВАТ ПАРИ ЗА РЕКЛАМА , ЗНАЧИ СЕ ОЦЕНЯВА НЕЙНОТО ЗНАЧЕНИЕ ЗА УПРАВЛЕНИЕТО НА ФИРМАТА ...
- Рекламодателите нерядко дават пари за реклама " по принцип " , защото така правят другите , и дават , колкото имат / или колкото не им е жал / .
Затова резултатът , който получават , обикновено също е по принцип , а не този , който им трябва .
А КОЛКО ТРЯБВА ?
- Това зависи от много фактори и се определя за всеки конкретен случай .
По данни на американските специалисти лидерите на пазара харчат за реклама 70 % повече на единица продажби и продават въпросните единици със 170 % повече .
МОЖЕТЕ ЛИ ДА ПРИВЕДЕТЕ НЯКОИ ДАННИ , КОИТО НАШИТЕ ЧИТАТЕЛИ ДА СРАВНЯТ СЪС СОБСТВЕНИЯ СИ ОПИТ ?
- Добре , да вземем съпоставими отрасли и да разгледаме разходите за реклама в средата на 90-те години в САЩ / безусловно това е страната на развитата реклама / : - хляб и хлебни изделия - 9.9 % от продажбите
- миещи средства - 9.9 %
- цигари - 4.4 %
- строителни материали - 3.3 %
- заведения за обществено хранене - 3.2 %
- битова техника - 3.0 %
Тези цифри обаче не може да се копират .
ДОРИ АКО ФИРМАТА Е МАЛКА И НЯМА СВОИ РЕКЛАМНИ СПЕЦИАЛИСТИ ?
- Безусловно , най-добре ще се справят със задачата професионалистите .
Затова големите компании създават свои рекламни служби или възлагат рекламното си обслужване на специализирани агенции - това нерядко излиза по-евтино , защото агенциите имат допълнителни търговски възможности за намаляване на разходите .
Даже ако фирмата е съвсем малка и няма излишни хора , ръководителят й трябва да планира тази дейност - той по-малко от всеки друг стопански субект може да си позволи необмислени инвестиции .
Необходими са знания , които може да се получат само от специалната литература .
КАКВО НЕ ДОСТИГА В ОБУЧЕНИЕТО ПО РЕКЛАМЕН МЕНИДЖМЪНТ В НАШИТЕ СТРАНИ ?
- Това са трудностите на ръста - ние едва започваме и хората , които могат да споделят своя опит , са малко .
А спецификата на предмета е такава , че много от проблемите , в които хората се спъват в практиката си , чистите теоретици рядко забелязват и разработват .
КАКВО ТРЯБВА ДА ЗНАЕ СПЕЦИАЛИСТЪТ ПО РЕКЛАМЕН МЕНИДЖМЪНТ ?
- Курсът , който изучават нашите студенти , е доста голям и включва раздели като организация на рекламната дейност на фирмата , провеждане на маркетингови изследвания , разработка на рекламен бюджет , на рекламна кампания , избор на рекламно средство , медиапланиране и т. н.
Мнозина смятат , че разбират от реклама само защото са я виждали , но това е голяма заблуда .
Рекламата трябва и може да се управлява , но от специалисти .
ИМА ЛИ ТИПИЧНИ ГРЕШКИ В УПРАВЛЕНИЕТО НА РЕКЛАМАТА ?
- От своя консултантски опит зная , че парите на рекламодателите се губят главно от лошата организация .
При рекламоносителите загубите обикновено идват също така и от лошото ценообразуване .
ИМАТЕ ЛИ НАМЕРЕНИЕ ДА РАБОТИТЕ ПО НЯКАКВИ СЪВМЕСТНИ ПРОЕКТИ С БЪЛГАРСКИ УНИВЕРСИТЕТИ , С БИЗНЕСФОРМАЦИИ ?
- И тук , и в Русия рекламата е ново поле на дейност и с натрупването на опит и знания все по-често ще имаме какво да обменяме и за целите на какво да се кооперираме .
Днес това става предимно чрез различни изложби , фестивали и конкурси .
ИНТЕРНЕТ И НОВИТЕ КОМУНИКАЦИОННИ ТЕХНОЛОГИИ - КАК ТЕ ПРОМЕНЯТ СВЕТА НА МАРКЕТИНГА И МЕНИДЖМЪНТА ?
- Те дават нови колосални възможности , за които преди десетина години не можехме и да мечтаем , и нов тласък на развитие както на самата реклама , така и на механизмите за нейното управление .
Това дава възможност на хората да получават знания , бидейки на много хиляди километри от източника им , а на мен - по-точно да познавам своите клиенти .
И да не прекъсвам връзките си с тях , независимо къде се намирам .
А ВИЕ ПО КАКЪВ ПОВОД СТЕ В БЪЛГАРИЯ ?
- Аз съм голям фен на вашите летни и зимни курорти .
