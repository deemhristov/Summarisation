Работодателите вече търсят професионалисти с доказани качества
Младите хора може да получат реален шанс за реализация в нашата страна .
Отговорността трябва да се подели между държавата , представителите на бизнеса , цялото общество .
Тази констатация прозвуча много ясно на форума Кариери 2003 , организиран за втора поредна година от Министерството на икономиката и JobTiger .
Изтичането на мозъци остава сериозен проблем пред страната ни , заяви министър Лидия Шулева .
Работодателите имат нужда от висококвалифицирани специалисти тук , в България , а не в чужбина .
АНАЛИЗ НА ПОТРЕБНОСТИТЕ
Необходим е анализ на потребностите на бизнеса за професиите , от които има нужда , и то в дългосрочен план .
Много често работодателите се оплакват , че не могат да намерят хората , от които се нуждаят , въпреки че имат свободни работни места .
Необходими са сериозни инвестиции в областта на образованието и квалификацията .
ИЗВОДИТЕ се правят повече от 10 години .
Образованието не отговаря на реалните потребности на пазара на труда .
Необходими са специални програми за квалификация и преквалификация .
Младите хора трябва отрано да се подготвят за реалния бизнес , категорични са работодателите .
СТАЖАНТСКИ ПРОГРАМИ
Затова приоритет на Кариери 2003 е популяризирането на стажове за студенти като форма на обучение и подготовка за бъдещите им професионални задължения .
От друга страна , фирмите , които наемат стажанти , са улеснени в подбора на персонал , тъй като имат възможност за професионална реализация на студенти и дипломирали се млади хора , както и се подпомагат работодателите в набирането на стажанти и персонал .
ПРОДЪЛЖАВАЩОТО ОБУЧЕНИЕ
На форума Кариери 2003 тази година присъстваха не само студенти , но и много млади хора , които търсеха възможност за по-добра работа и по-престижна кариера .
Според тях Кариери 2003 е мястото , на което може да се получи представа за потребностите на бизнеса .
Това е така , защото се спестява време на фирмите , както и на самите търсещи работа .
МНЕНИЯ
ЛИДИЯ ШУЛЕВА , МИНИСТЪР НА ТРУДА И СОЦИАЛНАТА ПОЛИТИКА :
НЕОБХОДИМИ СА СЕРИОЗНИ ИНВЕСТИЦИИ
СТРАНАТА се нуждае от много добре подготвени специалисти по управление на човешките ресурси .
Все още тези кадри на пазара на труда са малко .
Предполагам , че тази специалност ще се развива и че ще бъдат подготвени необходимите кадри .
При всичките ми срещи с работодателите аз повтарям , че трябва да се инвестира в хората .
За съжаление все още се подценява значението на човешките ресурси .
ЗЛАТИСЛАВА МЕДАРОВА , МЕНИДЖЪР ПО ЧОВЕШКИ РЕСУРСИ В ЕПИК :
ПРАВИМ ИНДИВИДУАЛНИ ПРОГРАМИ ЗА ОБУЧЕНИЕ
СПЕЦИФИКАТА на работа във ЕПИК е без аналог в страната .
Затова ние се нуждаем от млади хора , добре подготвени .
Владеенето на чужд език е особено важно , защото ние работим основно със западноевропейски клиенти .
Подготовката , която младите хора получават във висшите училища , е добра , но те се нуждаят от допълнителна квалификация .
Пазарът е много динамичен , затова е необходимо непрекъснато обучение .
ЕЛЕНА ОНБРАЙТ , УПРАВИТЕЛ В MAP MARKETING RESEARCH :
ВАЖНО Е ЖЕЛАНИЕТО ЗА РАБОТА
ЗА нас са важни първите три месеца , в които хората трябва да се докажат .
Правим Интернет базирани маркетингови изследвания .
На първо място е качеството на работа , защото някой може да стои по цял ден пред компютъра и нищо да не прави .
Държим особено много на личните качества .
КОНСУЛТАНТИТЕ
ИРЕНА ПЕТРОВА , УПРАВИТЕЛ НА ТОРО ГРУП , АГЕНЦИЯ ЗА ПОДБОР НА ПЕРСОНАЛА :
ТРЯБВА ДА СПРЕ ИЗТИЧАНЕТО НА МОЗЪЦИ ОТ СТРАНАТА
ПРАВИТЕЛСТВОТО , работодателите трябва да се активизират , както и ние като общество , за да спрем изтичането на мозъци от страната .
Затова ние като агенция се стремим да посредничим между работодателите и младите хора , за да могат да участват в стажантски програми .
РАБОТОДАТЕЛИТЕ
ПРОФЕСИОНАЛИЗЪМ и лични качества предимно търсят работодателите от кандидатстващите за работа .
В повечето фирми изграждат база данни , затова форумът Кариери за повечето представители на бизнеса се е превърнал в една подходяща форма за контакти , за добиване на представа за нивото на подготовка на младите хора .
СТУДЕНТИТЕ
Подготовката за работното място трябва да започне отрано , категорични са младите хора .
В повечето случаи те са принудени да търсят информация сами .
Повечето от тях получават информация от JobTiger , както и от сайта на Министерството на икономиката .
Според голяма част от студентите форумът Кариери е мястото , където може да се получи пълна представа за изискванията на работодателите .
Голяма част от младите хора са убедени , че е необходима квалификация през цялата им кариера .
Най-голям е интересът към икономическите позиции в банките и фирмите .
