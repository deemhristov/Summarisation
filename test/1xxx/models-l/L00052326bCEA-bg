Партиен популизъм или откровено подвеждане са обещанията на политиците ... или и двете ?
В предизборната си агитация кандидатите за властта сипят обещания почти като при Мечо Пух .
Едни могат , а други - не .
С около 14 млрд. лв. ще олекне държавната хазна , ако се сбъднат икономическите намерения на БСП след изборите , пресметнаха експертите от Института за пазарна икономика ( ИПИ ) .
В същото време , ако се осъществят намеренията за падане на ДДС с 1-2 % , за въвеждане на семейно облагане на доходите и за нулева ставка за реинвестираната печалба приходите в хазната спрямо тазгодишните ще намалеят .
Така от ИПИ изчислиха , че ако заклинанията на БСП в икономическата и финансовата сфера започнат да се сбъдват след 25 юни тази година , бюджетният дефицит ще скочи до гигантските 5-7 % - т.е. двойно повече от 3-процентната летва на Маастрихт .
Всичко това ще доведе до намаляване на реалния икономически растеж , до нарастване на безработицата и свиване на външните инвестиции , заключават икономистите .
Подвеждат ли ни бъдещите управленци или просто са лустросали малко макроикономическите си фасади като за пред избори ?
В кривото огледало на предизборно обещавания растеж сигурно има останало поне едно вярно отражение на действителността .
Ясно е , че ръстът на доходите в страната отдавна не е в прерогативите на управляващите , тъй като около 75 на сто от брутната добавена стойност в икономиката се произвежда от частния сектор .
В този смисъл правителството би могло да помогне на икономическите субекти , като ... просто не им пречи .
Не точно такава обаче е заявката на основните играчи в предизборната надпревара - поне на хартия .
БСП например обещава заплатите на чиновниците да скочат с 20 процента .
От НДСВ даже детайлизират харчовете си за тази сфери .
Осем хеликоптера и нови линейки " Бърза помощ " , както и безплатна профилактика за децата до 18 г. обещава жълтата партия .
ОДС обещава при бъдещ мандат да харчи 6-8 % от БВП за здравеопазване и приватизация на поликлиниките .
Царската партия пък се цели с мерки за повишаване на раждаемостта - връщане на детските надбавки от 18 лв. за всички родители и финансова помощ от 500 лв. при раждането на всяко дете за младите семейства , които изплащат кредити .
От " Новото време " обявиха , че имат своя уникална рецепта за финансиране на образованието , докато в ДСБ на Иван Костов смятат , че удачната формула е въвеждане на национална матура и засилване на спорта в училищата .
Всъщност големите партии нямат истински програми , твърди икономистът от анализаторското звено Industry Watch Георги Стоев .
Причината е , че нито един от кандидатите за властта не предвижда намаление на данъците за бизнеса
Експертите на БСП са на мнение , че потенциал за намаление на данъка върху общия доход ( ДОД ) има , като облагането може да се прехвърли приоритетно при източника на доходите , т.е. работодателите .
От НДСВ и ОДС предлагат по-бързо намаление на данъците върху високите доходи .
Двете партии обещават най-голямата ставка върху личния доход да падне от 24 на 19 процента .
ДСБ пък прави заявка за въвеждане на три ставки на облагане с ДОД , както и намаляване на данъчноосигурителното бреме от 41 до 27 процента .
Жълтите обещаха предизборно , че скалата при облагане на доходите на физическите лица ще стане на две степени .
При това положение намаляване на данъчната тежест за гражданите няма да има .
Причината е , че ефектът от занижените ставки на практика се изяжда от годишната инфлация и от повишаването на доходите .
Неотдавна премиерът Симеон Сакскобургготски заяви :
" Обещанията са се превърнали в една митология .
Ако се върнем към 6 април ( б .
ред. - 2001-ва ) и видим сега какво е , мисля , че може да се усети , че има малко напредък. "
Най-вероятно по този начин ще се отчете и следващият премиер на България .
