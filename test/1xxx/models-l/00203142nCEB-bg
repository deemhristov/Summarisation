Паралелно със спада на икономиката спестяванията в региона се увеличават 03/09/2012
Реакцията на потребителите на Балканите по отношение на продължаващата икономическа криза е да харчат по-малко и да спестяват повече .
Намаляването на доходите , загубата на работа и други проследици от кризата принудиха потребителите на Балканите да намалят потреблението по отношение на , всекидневните разходи , личите инвестиции и скъпите стоки .
Покупателната способност на албанците е намаляла значително , с 22,5 процента само от м. юни насам .
Дениз Дерала , ръководител на кредитния отдел на банка " Крединс " каза , че хората сега се опитват да спестят пари , а не да ги харчат или инвестират .
" Спестяването е знак за липсата на сигурност у хората поради политическите събития , трудности на правителството да изплаща задълженията си и криза в съседните страни " , каза той за SETimes .
В Албания депозитите като цяло са се увеличили през юни с 10,4 процента в сравнение със същия период на миналата година , което е тенденция , започнала преди две години , когато в страната започнаха да се проявяват признаци за кризата .
Франческо Чолаку , собственик на пицария в Тирана каза , че в сравнение с миналата година заведението му се посещава от по-малко хора .
" Хората харчат по-малко .
Положението става наистина тежко , ако хората спестяват пари дори от пица , която не е толкова скъпа храна " , каза той за SETimes .
Тази тенденция се забелязва в целия регион .
Спестяванията са се увеличили с 12 процента , а заемите са намалели с около 1 процент , сочат последните статистически данни на Националната банка на Румъния .
Според Централната банка тенденцията показва липса на движение на парите , което води до намаляване на потреблението и до спад в икономическото развитие .
Проучването " Барометър на потребителското доверие " , проведено от GfK и публикувано през м. юни показва , че въпреки че 87 процента от населението твърдят , че са имали по-високи доходи в сравнение със същия период на 2011  г. , едва 18 процента планират да инвестират в ремонти и само 6 процента ще си купят жилище .
Намаляването на разходите и отлагането на инвестициите става принцип и за бизнеса .
" Малки и средни компании намаляват драстично [ разходите си ] .
Спестяванията са по-малко , а инвестиционните проекти често се отлагат или отменят " , каза Габриела Николау , икономист в счетоводната фирма " SC Gen Personal " за SETimes .
Гражданите на Черна гора също спестяват парите си .
В края на м. април спестяванията възлизаха общо на повече от 1 милиард евро - 9,1 процента повече в сравнение със същия месец на миналата година според данни на Министерството на финансите .
Около 30 процента от тази сума са граждански депозити и 70 процента са срочни депозити .
Депозитите на домакинствата са се увеличили с 28 процента в Сърбия от м. януари до м. май .
Но увеличението не означава , че гражданите не инвестират .
" Най-сигурният начин за гражданите е да инвестират в недвижими имоти , защото цените им със сигурност ще се увеличат след рецесията " , каза Милош Кастратович , директор на Института за бизнес оценка за SETimes .
" Общият търговски оборот тази година бе оценен на по-малко от 40 милиона евро .
За сравнение по същото време миналата година имахме търговски оборот на стойност почти 100 милиона евро " , каза Иван Штериев , директор на Македонската фондова борза за SETimes .
Макар че икономическата криза засегна и Босна и Херцеговина ( БиХ ) , а заплатите и пенсиите не са променяни от години , въпреки непрекъснатото повишаване на стойността на живота , гражданите все още могат да бъдат пестеливи .
През първите три месеца тази година спестяванията са се увеличили с 10 процента в сравнение с миналата година .
