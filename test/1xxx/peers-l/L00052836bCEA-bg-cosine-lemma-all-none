С видеокасетите за един лев разпространителят разчиства пазара , преди да отвори новия си киносалон
Самият г-н Минчев заяви за " Капитал " , че " промоцията " Всичко за 1 лев " е възникнала спонтанно и без предварителна организация по идея на голяма група собственици на видеоклубове в цялата страна , притеснени от ширещата се нелоялна конкуренция на пиратстващи видеотеки и интернет клубове " .
Той твърди , че " Александра груп холдинг " не притежава собствени видеотеки , поради което не може да влияе директно на ценообразуването в тях .
Г-н Минчев обаче и да иска не може да каже друго , тъй като налагането на единни цени се смята за злоупотреба с доминиращо положение и е наказуемо по Закона за защита на конкуренцията .
Това , че " Александра " има доминиращо положение на пазара , е безспорен факт , установен и от Комисията за защита на конкуренцията преди четири месеца .
При проверката си обаче КЗК не намери доказателства в досегашната практика на " Александра " да злоупотребява с доминиращо положение чрез налагане на единни цени .
Той определя като пирати видеотеките , които " не се съобразяват с пазарните цени " , интернет клубовете , които незаконно предоставят филми , и продавачите на пиратски DVD .
Ако никой не плаща за използването на филми , не след дълго филмовата индустрия ще изпадне в колапс и нови заглавия няма да има , обяснява каузата си Минчев .
" Що се отнася до т.нар. независими видеотеки , може да се каже , че известните под това наименование клубове са замесени също в пиратска дейност , пише Минчев .
" Александра " спря да им продава касети и започна да сключва с тях договори за съвместна дейност .
Част от видеотекарите отказаха да работят при тези условия , обединиха се в " Юнит видео " и подадоха жалба срещу " Александра " в Комисията за защита на конкуренцията .
Станчев твърди , че от " Александра " са опитвали всякакви средства , за да принудят видеотеките да работят с тях по новата система .
Напоследък имало и случаи на отказ на прокуратурата да образува наказателни производства срещу независими видеотеки , за които не се е потвърдило , че предлагат пиратски касети .
Не е изключено независимите видеотеки наистина да са опрели до пиратския сектор , след като официалният доставчик на най-касовите видеофилми отказа да ги снабдява , ако не приемат условията му .
Председателят на " Юнит видео " Димитър Драганов твърди , че , притиснати от ниските цени и липсата на касети , независимите видеотеки постепенно затварят и в момента в цялата страна са останали само двадесет и две .
Собственик на видеотека в столичния квартал " Лозенец " например твърди , че като цяло губи от промоцията , защото оборотите му не са нараснали четири пъти , колкото е паднала цената на касетите .
Стефан Минчев каза за " Капитал " , че засега е рано да се правят глобални изводи за резултатите от промоцията , но очакванията са те да са положителни за всички .
Има обаче и слухове , че доста от видеотекарите започват да продават бизнеса си .
И понеже той вече не е толкова печеливш , колкото преди години , се предполага , че най-заинтересуваният да го купи е " Александра " .
" Доколкото виждам , доста видеотеки се закрепиха на пазара вследствие именно на тази промоция и социалният ефект от нея е двояк - всички клиенти са доволни , а видеотекарите и техните семейства оцеляват " , пише той .
Един от съпътстващите въпроси около промоцията на " Александра " е как е възможно касетите , които досега се даваха под наем за 4-5 лева , след месец и половина да струват един и това да не е фатално .
Има версия , че доколкото видео-форматът вече е морално остарял , и видеокасетите като носител рязко са поевтинели и може да се продават на по-ниски цени .
Доколкото този продукт е в последната фаза на жизнения си цикъл , големите компании се опитват да спечелят максимално от него , преди да го изпратят в историята в полза на DVD .
На пръв поглед няма логика в това " Александра " да се нуждае от собствени видеотеки , след като и без това получава гарантирани приходи , без да се главоболи с поддържане на имоти и персонал .
Версията на хора от " Юнит видео " е , че най-вероятно го прави с мисъл за времето , когато мултинационалните компании от филмовия бизнес , чийто дистрибутор е фирмата , ще решат да стъпят самостоятелно на българския пазар .
Според една от видеотекарските версии друга възможна причина за промоцията е , че " Александра " се нуждае от финансова инжекция , за да завърши киносалона , който трябва да отвори в началото на декември с премиерата на " Хари Потър 2 " .
От една от фирмите , собственици на киносалони , заявиха , че откакто е започнала видеопромоцията , приходите на киносалоните в цялата страна са намалели и при 120 000-150 000 лева на седмица през миналия септември сега са три пъти по-ниски .
А самият г-н Минчев признава , че цена на билета под три долара и половина не може да изплати новия мултиплекс на " Александра " .
