На междуправителствената комисия ще бъде представена официалната позицията на българската страна , която настоява да бъдат направени промени в споразумението за сътрудничество в енергетиката , което подписаха през зимата на 1998 г. тогавашните премиери на България и Турция Иван Костов и Месут Йълмаз .
Да се удължи срокът на споразумението и протокола за сътрудничество в енергетиката е първото предложение , което ще направи София на междуправителствената комисия .
Съгласно тази разпоредба споразумението ще се счита за прекратено , ако изпълнението на двата проекта - каскада “ Горна Арда ” и автомагистрала “ Марица ” ( отсечка Оризово - Капитан Андреево ) , не започне в срок от пет месеца от подписването му .
Към 4 април 1999 г. ( пет месеца след подписването на споразумението ) е започнала подготовка за изграждането на каскада “ Горна Арда ” .
Това и необходимостта “ да се поддържат отношения на приятелство и сътрудничество с Турция ” е основанието българската страна да поиска удължаване на срока на действие на двата междуправителствени документа , е записано в доклада .
Включването на “ Енел ” - главно условие за удължаване на споразумението
Според вицепремиера Костадин Паскалев изграждането на хидроенергийната каскада “ Горна Арда ” ще започне още през тази година .
Още до края на януари ще бъде подписан меморандум с италианския енергиен холдинг “ Енел пауър ” , който ще влезе в дружеството за изграждане и експлоатация на каскадата като стратегически инвеститор на проекта .
Работната група е посочила в доклада си , че проектът “ Горна Арда ” може да се изпълни в рамките на междуправителственото споразумение само при четири условия .
Първото условие е да се има предвид предложението на италианската компания “ Енел пауър ” за включването й в проекта като стратегически инвеститор .
В момента капиталът на съвместното акционерно дружество за изграждане и експлоатация на каскадата “ Хидроенергийна компания Горна Арда ” е 1 млн. лв. и е разпределен между акционерите съответно 69.9 % за НЕК и 30.1 % за “ Джейлан иншаат ” .
От октомври 2000 г. финансовите проблеми на “ Джейлан ” вече бяха признати официално и правиха невъзможно изпълнението на финансовите ангажименти на турския холдинг , поети с договора за учредяване на дружеството за съвместна дейност , подписан в края на юли 1999 г. Според закона за концесиите концесионерът ХЕК “ Горна Арда ” , респективно неговите акционери НЕК и “ Джейлан иншаат ” , трябва да имат финансови и технически възможности за осъществяване на проекта “ Горна Арда ” , чиято проектна стойност е около 290 млн. долара .
“ Джейлан ” не прие предложението и в резултат НЕК е предложил да се прекрати дейността на дружеството по взаимно съгласие на акционерите .
В края на март миналата година директорският борд на НЕК е одобрил класирането и е взел решение да започнат преговори с класирания на първо място участник “ Енел ” за подписването на споразумение за ексклузивност за срок от около четири месеца .
Споразумението все още не е подписано .
В позицията на българското правителство е посочено , че трябва да се подпише такова споразумение с “ Енел ” в съдружие с турска фирма за срок 3-4 месеца .
Като второ условие в доклада е написано , че съвместното дружество между НЕК и “ Джейлан ” трябва да промени структурата съобразно становището на НЕК , “ Енел ” и турската компания , номинирана от “ Енел ” .
Докладът на назначената от вицепремиера Костадин Паскалев работна група за първи път доказва официално , че при сделката “ ток срещу инфраструктура ” с Турция
Непосредствено след подписването на споразумението и протокола за сътрудничество в енергетиката е подписано споразумение между ГУП и “ Джейлан холдинг ” .
“ ГУП приема чрез МРРБ да съдейства за насочване към съвместната компания на обща сума от инвестиции , еквивалентна на 200 млн. долара , получена от продажба на електроенергия на РТурция между 2000 и 2004  г. ” Според работната група не е в правомощията нито на ГУП , нито на МРРБ да пренасочат тези средства , въпреки че в меморандума от 2 април 1998 г. между Комитета по енергетика и “ Джейлан холдинг ” е записано , че “ Комитетът приема за възможен предложения вариант за разплащане - на бартерна основа , чрез доставка на електроенергия на РТурция - за изграждане на АМ “ Марица ” .
В споразумението между ГУП и “ Джейлан холдинг ” е записано , че в началния стадий на строителството “ Джейлан ” ще осигури кредит от турската Ексим банк в минимален размер 100 млн. долара .
Българската страна смята , че това са задължения на “ Джейлан ” и на смесеното дружество и че никога не е поставян въпросът за държавни гаранции , е записано в доклада на работната група .
В същото време има дублиране на участъка Зетьово - Харманли от търга през 1991 г. и този , записан в споразумението и протокола от 1998 г. Освен това българската фирма , която участва в българо-турското дружество “ Джеймар ” за изпълнение на автомагистрала “ Марица ” , е отново “ Автомагистрали ” , както и в смесеното българо-италианско дружество “ Булит - ТЕМ ” , подчертава в доклада си работната група .
Въз основа на двустранното споразумение в средата на май 1999 г. е подписан договор между НЕК и турската енергийна компания ТЕАШ .
Според доклада договорът се изпълнява перфектно от българска страна .
Неизграждането на отсечката “ Баба Ески ” - “ Алибекьой ” е в противоречие с подписания договор и обезсмисля до голяма степен изграждането на самия електропровод , е записано в доклада на работната група .
Друго предложение на българското правителство е да се разграничат ясно в споразумението двата инфраструктурни проекта - за каскада “ Горна Арда ” и за автомагистрала “ Марица ” , като несвързани и нeзависими един от друг .
