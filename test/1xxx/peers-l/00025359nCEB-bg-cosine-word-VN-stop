Хърватия се стреми към членство в НАТО и към икономически растеж през 2008  г. 04/02/2008
Приоритетите на Хърватия за 2008 г. включват напредък по отношение на кандидатурите й за присъединяване към евроатлантическите структури , борба с инфлацията и поддържане на икономически растеж .
Новото правителство също ще решава проблеми , свързани с реформите , изисквани от ЕС .
Инфлацията се увеличи до 5,7 % , което доведе до значително повишаване на цените в страната .
За Хърватия началото на 2008 г. бе белязано с встъпването в длъжност на новото правителство - десетото след обявяването на независимостта на страната .
Главните приоритети на страната бяха обобщени в парламента като част от мандата на новото правителство .
Ново правителство
Новото правителство встъпи в длъжност на 12 януари - почти два месеца след изборите на 25 ноември , 2007 г. " Навлизаме в период , през който Хърватия , водена от това правителство , ще постигне своите главни стратегически цели " , заяви премиерът Иво Санадер пред парламента , след като съставът на кабинета бе одобрен .
Страната се стреми да получи покана за членство в НАТО през април и да продължи по пътя на осъществяване на реформи , за да се присъедини към ЕС през 2010 г. Санадер заяви , че новият кабинет ще направи всички възможно да ускори преговорите с ЕС , които се очаква да приключат до края на тази година .
Задачите на страната за тази година обаче са огромни и нелеки .
Икономически проблеми
Поради аспирациите на страната за членство в международните структури , икономиката - ръстът на БВП , инфлацията и жизненият стандарт са все въпроси , които трябва да бъдат решени .
Понастоящем ръстът на БВП в страната се очаква да спадне тази година според хърватското тримесечно издание " Economic Outlook " .
Тази година ръстът на БВП се очаква да бъде около 4,4 % .
Инфлацията се е повишила до 5,7 % , което значително повиши цените в страната .
Премиерът Иво Санадер заяви , че ще ускори реформите и преговорите с ЕС .
Според изявление от Брюксел , Хърватия би трябвало да очаква да получи покана за членство в НАТО на срещата на върха на Алианса през април в Букурещ .
Генералният секретар на НАТО Яп де Хоп Схефер обаче заяви , че Хърватия все още " трябва да положи финални усилия , за да получи покана за присъединяване към Алианса. "
Ако страната желае да постигне целта си да се присъедини към Съюза през 2009  г. , преговорите трябва да приключат до края на годината .
Защитената риболовна зона предизвика проблеми сред страните-членки на ЕС .
Ако Хърватия откаже да отстъпи за риболовната зона и не осъществи необходимите реформи навреме , страната може да изгуби от шест до девет месеца по отношение на присъединяването , тъй като процесът на ратифициране в страните-членки не може да започне без одобрението на Европейския парламент .
Остава фактът обаче , че при толкова много открити въпроси , Хърватия трябва да положи големи усилия през тази година във всички сектори , за да постигне напредък по отношение на присъединяването към Европа .
