Скандалният руски бизнесмен Михаил Чорни вероятно издава поне един всекидневник у нас , показва справка с архивите на Софийския градски съд и кипърското министерство на търговията , индустрията и туризма .
Офшорната компания “ Ем Си Джи холдинг лимитед ” притежава 50 % плюс една от акциите на българската компания “ Планета спорт ” АД .
Директор на кипърския офшор според тамошната регистрация е финансистът на Чорни Джоузеф Карам , а представител у нас на руснака с израелски паспорт е адвокатът Тодор Батков .
Другият голям акционер във фирмата с 41.9 % е “ Пресгрупа “ Монитор ” ООД , която притежава в. “ Монитор ” .
Управител и на двете компании е бившият съсобственик на “ Пресгрупа “ 168 часа ” Петьо Блъсков .
“ Планета спорт ” АД и “ Пресгрупа “ Монитор ” са регистрирани на един и същ адрес .
На 15 ноември миналата година Петьо Блъсков подава до фирменото отделение на Софийския градски съд молба да се регистрира акционерно дружество “ Планета спорт ” със съвет на директорите в състав Васил Терзийски , Петьо Блъсков ( изпълнителен директор ) и “ Ем Си Джи холдинг лимитед ” със седалище в Република Кипър .
На учредителното събрание кипърската компания се представлява от адвоката на Чорни Тодор Батков .
Уставният капитал на акционерното дружество е внесен в “ Росексимбанк ” , която също се контролира от руския бизнесмен .
Според архивите на кипърското министерство на търговията , индустрията и туризма “ Ем Си Джи холдинг лимитед ” е учредена на 25 ноември 1998 г. като дружество с ограничена отговорност съгласно изискванията на гл.
Подписът на Джоузеф Карам стои и под договора , с който “ Алианц България ” продаде дълга на “ Сунимекс ” към ямболската банка на Михаил Чорни през миналата година .
Според доклад на швейцарската полиция Джоузеф Карам е управител на фирма “ Блофин SA ” , която се занимава с търговия с всякакви стоки .
“ Блофин ” и “ Блонд инвестмънт ” са регистрирани на един адрес в градчето Морж в Швейцария .
“ Не зная кой е учредител на “ Ем Си Джи ” , но не мисля , че е Чорни .
Това , че той е основният адвокат на “ Мобилтел ” и останалите компании на Чорни , не означавало нищо , твърди г-н Батков .
Тодор Батков признава , че това дружество издава спортния всекидневник “ Планета Спорт ” , но уточнява , че собствениците се опитват по никакъв начин да не влияят на статиите в него .
“ Въобще не съм забелязал да има материали в подкрепа на “ Левски ” , казва адвокат Батков .
Тодор Батков категорично отрича също и възможността Михаил Чорни да участва във финансирането на другия оглавяван от Блъсков всекидневник - “ Монитор ” .
“ На “ Монитор ” само даваме реклама , както и на много други , включително и регионални вестници ” , обяснява адвокат Батков .
Главният редактор на “ Монитор ” Петьо Блъсков отказа да коментира съдружието си с Чорни .
Първата голяма инвестиция на руския бизнесмен Михаил Чорни у нас беше покупката на единствения засега GSM-оператор “ Мобилтел ” .
