% Пари , 2002 , бр. 102 %
Раят и адът на микрореволюцията
Учените твърдят , че проблемите на света ще бъдат решени от машини , по-малки от молекули
Нанотехнолозите предвиждат бъдеще , в което роботите ще бъдат толкова малки , че ще пътуват в кръвообращението ни и ще лекуват тялото ни отвътре , както това става във филмите " Фантастично пътешествие " и " Вътрешно пространство " .
Те ще бъдат програмирани да произвеждат биомаса , мегаконструкции и други миниапаратури , а на хората повече няма да се налага да култивират и конструират каквото и да било .
Съставителките ще почистват околната среда , разграждайки вредното съдържимо и абсорбирайки замърсяванията .
Американският икономист Дейвид Фридман прогнозира , че в подобен свят храната ще бъде безплатна , а природните суровини няма да струват почти нищо .
Но да не забравяме , че нанотехнологиите се базират на идеи , които вече са приети и доказани в други сектори на науката - генетиката например .
Щом като човешките клетки се възпроизвеждат в генетичен порядък , наследен от родителите , може би молекулите биха могли да се програмират да правят същото нещо !
Как протича този процес в природата ?
Търсейки механизмите за рекомбинирането на молекулите , учените постигнаха първите по-съществени успехи в нанотехнологиите .
После през деветдесетте години дотогавашните постижения в областта на нанотехнологиите бяха сравнени с новите възможности за манипулиране на атомно равнище и предишните техники за изработване на миниатюрни панели , пластини , болтове , гайки и пр. , от които да се конструират миниатюрни инструменти и механизми , започнаха да изглеждат груби и недостатъчно гъвкави .
Както и атомите на въглерода в графита биха могли да се организират , за да се създаде диамант .
Следваща стъпка на микроинженерите е програмирането на микроскопичните машинки да управляват микроскопични инструменти , клапани и зъбчати предавки и синхронизирано с милион наносъставителки да конструират и изграждат атом по атом различни структури и продукти .
Генните инженери вече демонстрираха възможността за създаването на живо същество от една-единствена клетка , както и за клонирането на растения и животни .
ЩЕ ИЗЯЖДАТ ИЛИ ЩЕ ЕЛИМИНИРАТ болните и дефектните клетки , ще откриват и ще решават проблеми в кръвообращението , в белите дробове или в сърцето .
Поглеждайки към по-далечното бъдеще , ще видим , че наносъставителките възстановяват мозъчните увреждания , предизвикани от дълбокото замразяване , възвръщат жизнените функции на хибернираните , създават нови тела за нашите мозъци и въобще променят по невъобразим начин човешкото общество .
Разликата между една крава и машинката за производство на изкуствено месо е , че в кравата има искрици живот и генетически проекции за растеж .
Ако тези невидими с просто око апарати се възпроизвеждат сами , няма ли опасност да се обърнат срещу човешката раса и да ни трансформират в сива кашица ?
Как може да сме сигурни , че войнстващите нации няма да използват новите технологии за създаването на най-ужасяващите машини за смърт ?
