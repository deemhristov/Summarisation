Факт е , че за съвременната реклама е присъщо използването на абстрактни категории за сметка на утилитарните употреби на продукта .
Въпросът обаче е доколко този похват е ефективен в един все още изграждащ се пазар като българския с неустановени потребителски практики , липса на конкуренция на равностойни по цени и качество стоки , слаба марковизация на продуктите и нисък жизнен стандарт .
Рекламата е комуникация , убеждаваща по отношение на стоки , услуги или идеи и нейната цел е чисто прагматична - да доведе до поведение с икономическа стойност под формата на ефективно търсене на пазара .
Рекламата от вица в началото е пример тъкмо за реклама , в която изцяло липсва комуникирането на информация за продукта за сметка на комуникирането на неговите социални и символни употреби .
Въпреки това в съзнанието на българина обаче тя сякаш действа на друго ниво и има ефекти , различни от предварително заложените - примери за това са и вицът за чукчите , и пародията в поредицата фейлетони във в. “ Стършел ” със заглавие “ Елате в страната на Арда ” .
Символиката в клипа очевидно действа , но в най-добрия случай страната на Marlboro не се възприема като някакво въображаемо място на свободата и мъжествеността , а се отъждествява с една страна , която е крайната цел на всеки уважаващ себе си кандидат-емигрант , и където вече са се преселили мнозина негови познати и още толкова ще тръгнат било със зелени карти и еднопосочни билети в джоба , било по всякакви обходни маршрути - през Канада , та дори и през Япония .
Ако тази реклама продава у нас , а не се гледа само като красив филм , това е не благодарение на митичната страна , а на конкретната държава .
Оттук бихме могли да предположим , че образите , идеите , значенията и стиловете на живот , които рекламите промоцират , водят до статусна несъвместимост и следователно в динамичен аспект до ролеви конфликти , изразяващи се в раздразнение , недоверие , пародия .
Рекламният бюджет само на Marlboro , едната от двете марки на концерна , рекламирани в България , надхвърля няколко пъти рекламните бюджети на всички български марки цигари , взети заедно .
На Marlboro принадлежи и все още ненадминатият рекорд в историята на рекламата в България за най-висока цена за единично излъчване на клип - 22 920 долара , колкото е струвало преди отстъпките излъчването по БНТ на 2 - минутен клип ( който е и най-дългият клип , излъчван у нас ) по време на финалната среща от Европейското първенство по футбол през лятото на 1996 г.
Но у нас интригата ( особено в рекламните среди ) е не толкова в ефективността на рекламното послание и борбата за пазарни дялове , колкото в пътя на рекламните бюджети от рекламодателите до медиите - например колко са реално постъпилите по сметката на БНТ пари за споменатото най-скъпо излъчване поради небезизвестния договор с близката до Красимир Гергов “ Триада комюникейшънс ” за излъчване по БНТ на кадри на CNN , както и включените в схемата “ система ” от рекламни агенции .
В него под успех се разбира най-често някаква форма на източване чрез използването на затворени структури , в които съществуването на всяко звено е мислимо като подчиненост не на пазара , а на групата , рода и т.н.
Въпреки че като бюджет тези реклами , общо взето , не попадат в челните редици на класацията на най-рекламираните продукти по основните телевизионни канали в България , те успяха да се наложат в съзнанието и да изградят траен имидж на съответните марки или продукти .
В страната на Marlboro нещата стоят сигурно другояче , но в страната на “ Арда ” и бирата трябва да ти е на една ръка разстояние , и вафлата да е трепач , и ако е време - да заколиш прасето с една гроздова , за десерт да опиташ от върха на сладоледа , а при нужда има тоалетна хартия за всеки избор и за всеки вкус .
