Световният икономически форум : спада конкурентноспособността на повечето страни от ЮИЕ 03/12/2007
Индексът на глобалната конкурентноспособност ( ИГК ) на проучването включва 131 страни в света на основата на широк обхват от фаактори , които влияят върху бизнес климата , групирани в 12 стълба - институции , инфраструктура , макроикономическа стабилност , здравеопазване и основно образование , висше образование и квалификация , ефективност на стоковия пазар , ефективност на пазара на труда , сложност на финансовия пазар , технологична готовност , размер на пазара , сложност на бизнеса и иновации .
За да оценят конкурентноспособността на всяка от проучените икономики , авторите на доклада са използвали както наличните данни , така и проучване сред повече от 11 000 бизнес лидери в 131 страни .
Албания отново е на последно място сред страните от Югоизточна Европа в последния Доклад за глобалната конкурентноспособност .
Нещо повече - мнозинството от 11-те страни от региона - Албания , Босна и Херцеговина ( БиХ ) , България , Хърватия , Кипър , Гърция , Македония , Черна гора , Румъния , Сърбия и Турция слязоха надолу в класацията в сравнение с миналата година .
Сравнение между преработената класация на страните от ЮИЕ за миналата година и тази на ИГК за 2007-2008 г. показва , че БиХ е слязла с 24 позиции и сега е на 106-то място сред 131 страни .
На последно място в класацията на тазгодишния ИГК за ЮИЕ отново е Албания , на 109-то място , с 11 позиции по-ниско от миналата година .
Страната , която слезе с 10 позиции в класацията и зае 94-то място в тазгодишния ИГК , също има сериозни конкурентни пропуски в областта на ефективност на пазара на труда , технологичната готовност и сложността на бизнес процесите .
Турция е постигнала най-голям напредък сред балканските страни по отношение на икономическата конкурентноспособност , според Световния икономически форум .
България и Румъния , които се присъединиха към ЕС през януари , са понижили конкурентноспособността си , като първата е слязла с пет позиции в класацията до 79-то място , а втората с една - до 74-то място .
Гърция , която е най-старата страна-членка на ЕС в региона , изглежда е по-малко конкурентноспособна в сравнение с миналата година , изпадайки до 65-то място в ИГК за 2007-2008 г. Сред най-сериозните проблеми в доклада се цитират негъвкавостта на заплатите и практиките на наемане и освобождаване от работа , което поставя Гърция на 124-то и 117-място по отношение на тези два специфични компонента .
Въпреки че е слязла с една позиция в класацията до 57-мо място в тазгодишния ИГК , Хърватия , която се надява да се присъедини към ЕС до края на десетилетието , е подобрила цялостния си индекс за конкурентноспособност от 4,16 до 4,20 .
Именно Турция обаче е постигнала най-голям напредък сред страните от ЮИЕ , което й даде възможност да ги изпревари и да бъде най-конкурентноспособната страна в региона .
Тя заема 53-то място в ИГК за 2007-2008 г. в сравнение с 59-то място миналата година .
Проучването също включва и Индекс за конкурентноспособност на бизнеса , според който Кипър ( 45-ти ) се класира на първо място сред страните в региона , пред Турция ( 46-та ) , Гърция ( 53-та ) , Хърватия ( 60-та ) , Румъния ( 73-та ) , България ( 83-та ) , Черна гора ( 85-та ) , Сърбия ( 91-ва ) , БиХ ( 107-та ) и Албания ( 122-ра ) .
