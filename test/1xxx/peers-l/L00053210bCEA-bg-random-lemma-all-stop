% Пари , 2002 , бр. 87 %
Бъдещето пред нас
Телепатия , киборги , извънземни цивилизации
Какво ни очаква в бъдещето ?
Ще решим ли демографските проблеми ?
Ще се появят хора с генни подобрения и човечеството ще се раздели на генетично имащи и генетично нямащи .
Новите технологии могат да предизвикат биологични трусове с непредвидими последствия като усвояването на дадени форми на телепатия , " качването " на човешки мозъци в компютри и " влизането " им в Интернет .
Ще се появи изкуственият разум .
Създава се изкуствено ухо .
В орбита се изстрелва астрономическият спътник Ирис , който започва проучвания в инфрачервения спектър върху формирането и еволюцията на галактиките , раждането на звездите , естеството на междузвездната материя , тъмната материя и др. В САЩ 10 % от продаваните автомобили са напълно незамърсяващи околната среда .
Изяснява се механизмът за генерирането на парниковия ефект .
2006 г. Въвеждат се ефективни методики за прогнозирането на големите природни бедствия .
Разработват се ефикасни терапии за лечението на СПИН .
2007 г. Анализиран е геномът на мишките .
Откриват се причините за възникването на алцхаймер и на болестите , свързани с възрастта .
Всеки може да си купи т. нар. джобен лекар - портативно мониторно устройство , наблюдаващо здравословното ни състояние , което фиксира основните биологични параметри на организма и предупреждава своевременно при заболявания .
2008 г. Създава се апаратура за разпръскване на изкуствен озон , самолети и сателити започват " посявка " на озон в атмосферата .
Реализира се автоматичен пилот , колите вече могат да се движат без шофьори .
Роботизирана обсерватория на Луната .
2010 г. Няколко дни по-рано се предвиждат земетресенията , по-силни от 7 степен по скалата на Рихтер .
2012 г. Създават се изкуствени мускули и стави , управлявани директно от нервната система .
Прилага се ефикасен метод за предотвратяване на старческото слабоумие .
Експериментира се присаждането на увредени части на мозъка .
2014 г. Изключителен напредък в молекулярните изследвания на мозъка .
Завършен е анализът на генома на ориза и царевицата .
2016 г. Влакът с магнитна левитация на принципа на свръхпроводимостта при високи температури е факт .
Лекуват се голям брой генетични дефекти .
Роботите влизат в болниците като асистенти на хирурзите и санитари .
Създава се интелигентен компютър .
2020 г. Открива се ефикасна система за хибернация .
Картотекират се генетичните връзки на болестите .
След кратко изследване всеки може да узнае податливостта си към различните болести .
2023 г. Реализират се директни връзки между компютъра и човешките сетива .
2025 г. В епруветка се създават нови видове растения и животни .
Средната продължителност на живота надминава 100 години .
Магистралите са интелигентни , колите се управляват сами , роботите се саморемонтират и самоусъвършенстват .
2031-2100 г. Разработва се единна теория , свързваща Теорията на относителността с принципа на неопределеността от квантовата механика .
С постоянна база с човешки персонал на Марс започва колонизирането на Космоса .
Става възможно възстановяването на органи , тъкани и части от човешкото тяло .
Все повече хора доживяват до 150 години .
Откриват се извънземни цивилизации .
Изяснява се природата на тъмната материя , заемаща по-голямата част от Вселената .
