Световната банка предвижда бавен растеж за страните от Западните Балкани през 2012 г. 29/11/2011
От Светла Димитрова за Southeast European Times - - 29/11/11
СБ прогнозира по-слаб растеж на балканските икономики през 2012 г. [ Световна банка ]
Очаква се западнобалканските икономики да отбележат ръст с по-бавни темпове догодина , се казва в доклад на Световната банка ( СВ ) от този месец , обхващащ Албания , Босна и Херцеговина ( БиХ ) , Косово , Македония , Черна гора и Сърбия .
" Дори и тези скромни прогнози обаче предполагат , че кризата в еврозоната ще бъде преодоляна по контролиран начин , " предупреди Рон Худ , водещ икономист за района на Европа и Централна Азия в Банката и водещ автор на доклада .
Повишеното търсене и по-високите цени на борсовите стоки , особено на металите , доведе до силен растеж в потока на стоки от страните от ЮИЕ6 към ЕС и завръщане към нивата отпреди кризата към третото тримесечие на 2010 г. Миналата година 58,2 % от целия износ за региона е бил към страни , членки на Съюза , лъвският пай от който е отишъл за Германия и Италия , казва Банката .
ЕС е най-големият колективен източник на ПЧИ за региона с постъпления на нетни ПЧИ в размер на над 2 % от БВП на региона , посочи Банката .
Макар че сумите , превеждани в ЮИЕ6 от работещите в чужбина , не са сериозно засегнати от последната криза , тяхното равнище може да спадне , особено в страни като Албания , чиято диаспора е съсредоточена в Гърция и Италия .
Банките , чуждестранна собственост , особено гръцките и италианските , чийто дял в общите активи на банковата система на региона възлиза на около 89 % , представляват друг канал за потенциално негативно въздействие от кризата в еврозоната върху западнобалканските държави , отбеляза Банката .
" Докато банковите системи в страните от ЮИЕ6 като цяло изглеждат устойчиви , с висока ликвидност и значителни капиталови буфери , съществуващите рискове по кредитите и финансирането се увеличават в региона , диктувани основно от негативните събития в ЕС , натрупани лоши кредити от банките в много страни от ЮИЕ6 и забавящ се икономически растеж , " предупреди Худ.
Подобряването на деловата среда е основна мярка , която Сърбия и Македония би трябвало да приемат , според ръководителите на службите на Банката в Белград и Скопие .
От макроикономическа гледна точка това ще изисква продължителна фискална дисциплина , при която разходите са насочени към мерки за създаване на растеж ( а не за увеличения на заплатите и пенсиите ) , и ще изисква също политики за валутния и финансовия сектор , които да гарантират , че финансовият сектор ще остане стабилен и ликвиден , " каза за SETimes Бурунчук , директор на Световната банка за Македония .
" Също толкова важно е правителството да защитава най-уязвимите от кризата чрез подобряване на ефикасността на системата за социална защита. "
