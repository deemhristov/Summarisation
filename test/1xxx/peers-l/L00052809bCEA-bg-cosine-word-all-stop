Кой медиум успя да събере и да организира тези 200 хиляди в Генуа и стотиците хиляди преди това в Сиатъл , Прага и Давос ?
Още в края на 80-те години американски социолози констатираха , че като съдържание и качество на програмите телевизията в САЩ постепенно се свлича към вкуса , доминиращ в самата основа на обществената пирамида .
Долната средна класа в САЩ притежава по един телевизор почти във всяко помещение , докато невидимият обществен връх , хората , които гледат отвисоко дори на Бил Гейтс , изцяло са изхвърлили този предмет от домовете си .
Свличането към най-масовия вкус , към равнището на улицата , супермаркета и стадиона , което социолозите регистрират в САЩ още през 80-те , в Европа е още по-очевидно поради дълголетната самозаблуда , че телевизията може истински да информира , образова и да разпространява култура .
В най-гледаното телевизионно време десетките канали в Германия вече почти не излъчват филми или предавания , по-дълги от 45 минути - вкусът и ниският праг на концентрация на масовата телевизионна публика ( от която пък - логично - зависят рекламните приходи ) заточват всички по-сериозни предавания и игрални филми в нощните часове .
В собствената си телевизионна школа ( подкрепяна впрочем и с пари на данъкоплатците ) " професионалистите " от RTL набивали в главите на бъдещите журналисти рецептата за успеха на всяко новинарско предаване : трите Т ( на немски ) .
Зад това почти средновековно заклинание се крие баналността на телевизионното зло - " трупове " , " цици " и " животни " , това иска публиката от новините , това са трите Т , които й предлагат все по-усърдно частните , а и обществено-правните канали в страната .
" Нас не ни интересуват мислите на политиците - интересуват ни техните костюми. "
Тя се опитва да формулира новата парадигма на политическото , което започна да се легитимира по улиците на Сиатъл , Прага и Генуа .
Удивително е , но поколението на западните антиглобалисти се бунтува колкото срещу капитала без граници и световното преплитане между икономика и политика в ущърб на малките и бедните , толкова и срещу своите по-големи братя и сестри , които в сънливо самодоволство се интересуват от костюмите , а не от идеите .
" Хората от Сиатъл " са може би първата западна генерация , отрасла без спомен за бедност и социални сътресения , но затова пък преситена до границата на отвращението от благата на потребителското общество .
Антикапиталистическият патос на " хората от Сиатъл " , техният бунт срещу неолиберализма , срещу международния ред , който според Ноам Чомски обслужва потребностите на капитала , а не на хората , е видимата страна на новото младежко движение .
Именно в тази точка възниква и ерозията , която започва да разяжда всемогъщия медиум , наречен телевизия .
Защото поколението на западните антиглобалисти вече има тежка алергия от пасивната консумация , то се изприщва от всеки допир до масово спуснатите , промишлени вещи и образи , то ( отчасти наивно ) мечтае " екологически чисто " материално и виртуално потребление .
Тези млади хора все по-често заобикалят както търговските супермаркети , така и медийния супермаркет , наречен телевизия , защото интернет ги е научил да избират сами , да бъдат критични и диалогични , да наказват с изключване скуката , дидактиката , празнословието и другите пуканки на класическата масова телевизия .
Както пише френският философ Ролан Барт в есето си за сборника " Стратегии на затъпяването - инфантилизацията на купонджийското общество " :
" Ако глупостта се поддаваше на научен анализ , телевизията отдавна да е рухнала. "
И ако приемем , че днешните западни антиглобалисти са утрешният елит на тези общества , то техните възгледи обричат на бавна ерозия поне един от градивните елементи на потребителския " свят без граници " - телевизията .
