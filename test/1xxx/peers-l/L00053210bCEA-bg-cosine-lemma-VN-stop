Ще се появят хора с генни подобрения и човечеството ще се раздели на генетично имащи и генетично нямащи .
Човечеството необратимо ще стане зависимо от компютрите .
НО ДА КАРАМЕ ПОРЕД 2002 г. Пуска се в орбита космически кораб за многократно ползване .
2003 г. Открива се нов метод за ранно диагностициране на тумори чрез кръвни изследвания .
Откриват се над 100 генни типа при бактериите .
Космически кораб събира образци от астероиди , които се изследват за проучването на произхода на Слънчевата система .
Открива се успешна ваксина срещу вируса на СПИН .
В орбита се изстрелва астрономическият спътник Ирис , който започва проучвания в инфрачервения спектър върху формирането и еволюцията на галактиките , раждането на звездите , естеството на междузвездната материя , тъмната материя и др. В САЩ 10 % от продаваните автомобили са напълно незамърсяващи околната среда .
Разпространява се глобална информационна база за лечението на рака .
Приключва първата фаза от проекта за анализа на човешкия геном и започва дешифрирането на цялостната последователност на ДНК базите .
Работи се в областта на генетичното диагностициране на рака .
Изригванията на вулканите се предвиждат 2-3 дни предварително .
Реализира се метод за прекъсване на метастазите на рака .
Откриват се причините за възникването на алцхаймер и на болестите , свързани с възрастта .
Откритията в областта на генното инженерство са в помощ при диагностицирането , медицинското третиране и предотвратяването на рака .
В домовете се появяват домашни роботи и роботи пожарникари .
Ражда се телефонният симултантен преводач .
2012 г. Създават се изкуствени мускули и стави , управлявани директно от нервната система .
2013 г. Създава се ваксина , предотвратяваща развитието на някои типове рак .
Откриват се механизмите на остаряването .
Реализира се проектът Космоплан - самолети свързват земната повърхност с орбиталните космически станции .
2014 г. Изключителен напредък в молекулярните изследвания на мозъка .
Откриват се нервните механизми на съня .
2015 г. На Луната е инсталирана постоянна заселена база за наблюдаване на Космоса .
Появяват се първите роботи домашни животни .
2017 г. Откриват се механизмите на човешката памет , възприемането на знания и творческите способности .
Създава се интелигентен компютър .
2020 г. Открива се ефикасна система за хибернация .
2021 г. Имплантират се изкуствени бели дробове и бъбреци .
Картотекират се генетичните връзки на болестите .
Появяват се хора с генетично превъзходство .
2023 г. Реализират се директни връзки между компютъра и човешките сетива .
2030 г. Броят на роботите надвишава земното население .
Къщите са напълно автоматизирани и предлагат на обитателите си всички възможни екстри .
Магистралите са интелигентни , колите се управляват сами , роботите се саморемонтират и самоусъвършенстват .
Изкуственият разум е факт .
Реализира се проектът Skyhook - мегаасансьор свързва земната повърхност с космическа станция във фиксирана орбита .
С постоянна база с човешки персонал на Марс започва колонизирането на Космоса .
Става възможно възстановяването на органи , тъкани и части от човешкото тяло .
Все повече хора доживяват до 150 години .
Открива се крайната материя - частиците , от които са съставени кварките .
Откриват се извънземни цивилизации .
Изяснява се природата на тъмната материя , заемаща по-голямата част от Вселената .
