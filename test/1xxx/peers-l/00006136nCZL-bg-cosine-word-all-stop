Пенсионерите в БиХ , Хърватска и Сърбия са изправени пред едни и същи проблеми 17/03/2003
Босна и Херцеговина ( БиХ ) , Хърватска и Сърбия са на различен етап от пътя към европейския тип стабилност , но и трите страни изпитват трудности при изплащането на пенсии на по-възрастното си население .
Свързването на двата края с 83 долара месечна пенсия е нещо много познато за Шемса Трънка .
" Не съм само аз , всичките ми съседи са пенсионери " , казва Трънка .
Проблемите на Трънка са познати не само на нейните съседи , но и на пенсионерите в съседните страни Сърбия-Черна гора и Хърватска .
Всички те са очаквали Югославия - която е раздавала царски пенсии , съответстващи на месечните заплати - да се погрижи за тях .
Пенсионерите сега са граждани на нови страни , които са изправени пред тежки проблеми с по-възрастното си население .
" Няма система , няма съответстващи закони , не е извършена реформа в съдебната система " , казва тя .
От ноември , сръбските пенсионери получават средно по 100 долара .
В Босна и Херцеговина ( БиХ ) за пенсиите отговарят двете административни единици , а не държавата .
Пенсиите в сравнително богатата Федерация са по-високи - средно около 106 долара месечно .
Но пенсионерите в Република Сръбска ( РС ) получават средно само по 66 долара .
" Дори в Албания пенсиите са по-високи " , заяви през декември президентът на Асоциацията на пенсионерите Раде Ракул пред Радио Свободна Европа ( РСЕ ) .
Пенсиите в РС , каза той , са само 35 процента от средната заплата , докато в Хърватска и Сърбия тази цифра е около 50 процента .
Малките пенсии в двете административни единици на БиХ са донякъде страничен резултат от реформите , заяви говорителят на Службата на върховния представител Кевин Съливан .
" Не е позволено да се вземат пари от Петър , за да се дадат на Павел " , каза той за пенсионните фондове , които работят според правилото на МВФ да не се плаща повече , отколкото се получава .
Той обясни също , че фондовете трябва да изплащат пенсии на хиляди хора , работили за несъществуващи вече компании .
Заместник-директорът на фонда на Федерацията Бакър Муич каза за Радио Свободна Европа , че поне 3 000 компании не внасят социални осигуровки .
Йозо Лилянич от Асоциацията на пенсионерите във Федерацията каза пред РСЕ , че положението е отчайващо , защото 70 процента от пенсионерите получават по-малко от 200 конвертируеми марки на месец .
Двуфондовата система влияе и върху решението на младите хора да се върнат в която и да е от двете административни единици , заради страха , че няма да им бъдат признати осигуровките , внесени във фонда на другата .
А повече внесени осигуровки биха означавали малко повече конвертируеми марки месечно за пенсионерите като Шемса Трънка .
" Всеки казва , че така ще е по-добре " , споделя тя .
