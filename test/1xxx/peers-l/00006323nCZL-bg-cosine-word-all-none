Лидерът на турските кипърци Рауф Денкташ ( вдясно ) се ръкува с новоизбрания президент на гръцките кипърци Тасос Пападопулос в присъствието на кипърския президент Глафкос Клеридис , след срещата им на 28 февруари в буферната зона на ООН , разделяща гръцката и турската част в Никозия .
Бъдещето на разделения Кипър и влизането на страната в ЕС вече е извън контрол след провала на последните преговори .
Гръцката част е на път да подпише договора за присъединяване към ЕС през април и с надеждите на Турция за ЕС , поставени на карта , мнозина смятат , че условията за споразумение не биха могли да бъдат по-добри .
Турските кипърци - откъснати от международната общност и затънали в икономическа стагнация - са нетърпеливи да се присъединят към ЕС заедно с южните си съседи .
В редица демонстрации , напомнящи Берлин през 1989  г. , една трета от населението на анклава излезе на улиците , изразявайки желанието си да влезе в Европа и неудовлетвореността от дългогодишния си лидер Рауф Денкташ .
Дългогодишният представител на общността на гръцките кипърци Глафкос Клеридис се надяваше да увенчае края на кариерата си със споразумение за обединяване на острова .
Клеридис вече не е на пост и е заменен от Тасос Пападопулос .
В желанието си да направи последен опит , генералният секретар на ООН покани гръцкия и турския лидер в Хага , с надеждата да ги убеди да проведат едновременно референдуми на 30 март , за да може Кипър да подпише договора за присъединяване към ЕС на 16 април като обединена държава .
" Смятаме за непростимо , че Денкташ отказа на турските кипърци възможността да решат собственото си бъдеще [ и да гласуват ] по такъв съществен въпрос " , заяви Баучър .
На 11 март говорителят на Европейската комисия Жан-Кристоф Филори потвърди , че графикът за разширяване ще продължи по план и договорът с ЕС ще бъде " подписан от Кипър , какъвто го познаваме днес " .
От името на еврокомисаря по разширяването Гюнтер Ферхойген , Филори също предупреди Турция , че за нея ще бъде " благоразумно " да обмисли последиците за нейните перспективи за ЕС , като допълни че ще бъде " трудно да си представим започване на преговори " за присъединяване на Турция , докато островът остава разделен .
Но ако гръцките кипърци се присъединят към ЕС без сънародниците си на север , решението на проблема може да стане още по-невъзможно .
Турция открито намекна за възможността за присъединяване на севера към страната - стъпка , която почти сигурно ще постави край на шансовете й за ЕС .
Много турски кипърци са за споразумението , но Денкташ има подкрепата на влиятелни турски военни и е популярен в Турция .
Гръцките кипърци също таят съмнения към плана на Анан и ги изразиха на изборите , свалили Клеридис .
Двустранните разговори се водят от Денкташ и Клеридис , които се очертават като главните представители на двете страни .
Турските кипърци настояват за федерация от две области , но решението е отхвърлено от гръцките кипърци и преговорите продължават без резултат .
Но решението на ЕС на срещата в Копенхаген през 2002 г. да приеме гръцката част от Кипър беше възприето като евентуален стимул за постигане на напредък .
