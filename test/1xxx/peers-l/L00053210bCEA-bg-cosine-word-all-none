Ще поумнее ли световната политика , или мирът ще продължи да се взривява , както е ставало през всичките предишни векове ?
През ХХI в. нещата ще се манипулират на атомно равнище , Слънчевата система ще бъде колонизирана , ще избухне революция в знанията за човешката генетика .
Човешките органи ще се заместват с резервни , отглеждани в лаборатории .
ПРОДЪЛЖИТЕЛНОСТТА НА ЖИВОТА ще достигне 200 години , но малцина ще могат да си платят за дълголетието и ще настъпи най-фрапиращото неравенство за всички времена .
Ще се появят хора с генни подобрения и човечеството ще се раздели на генетично имащи и генетично нямащи .
Новите технологии могат да предизвикат биологични трусове с непредвидими последствия като усвояването на дадени форми на телепатия , " качването " на човешки мозъци в компютри и " влизането " им в Интернет .
2003 г. Открива се нов метод за ранно диагностициране на тумори чрез кръвни изследвания .
В Космоса се засичат гравитационните вълни , предвидени от Теорията на относителността .
Космически кораб събира образци от астероиди , които се изследват за проучването на произхода на Слънчевата система .
В орбита се изстрелва астрономическият спътник Ирис , който започва проучвания в инфрачервения спектър върху формирането и еволюцията на галактиките , раждането на звездите , естеството на междузвездната материя , тъмната материя и др. В САЩ 10 % от продаваните автомобили са напълно незамърсяващи околната среда .
2004 г. В европейската лаборатория Cern влиза в действие ускорителят на частици LНС , с който след експерименти на сблъсквания между протони се проверява Теорията на суперсиметрията .
Разпространява се глобална информационна база за лечението на рака .
Патентоват се системи за разпознаване на лицата и миризмите на отделните индивиди при контрола на достъпа до домовете и учрежденията .
Приключва първата фаза от проекта за анализа на човешкия геном и започва дешифрирането на цялостната последователност на ДНК базите .
Работи се в областта на генетичното диагностициране на рака .
Реализира се метод за прекъсване на метастазите на рака .
Откриват се причините за възникването на алцхаймер и на болестите , свързани с възрастта .
Откритията в областта на генното инженерство са в помощ при диагностицирането , медицинското третиране и предотвратяването на рака .
2008 г. Създава се апаратура за разпръскване на изкуствен озон , самолети и сателити започват " посявка " на озон в атмосферата .
Изчислява се с точност влиянието на слънчевата активност и на вулканите върху атмосферните феномени .
В домовете се появяват домашни роботи и роботи пожарникари .
Откриват се механизмите на остаряването .
Завършен е анализът на генома на ориза и царевицата .
2015 г. На Луната е инсталирана постоянна заселена база за наблюдаване на Космоса .
2016 г. Влакът с магнитна левитация на принципа на свръхпроводимостта при високи температури е факт .
2017 г. Откриват се механизмите на човешката памет , възприемането на знания и творческите способности .
2020 г. Открива се ефикасна система за хибернация .
Появяват се хора с генетично превъзходство .
2031-2100 г. Разработва се единна теория , свързваща Теорията на относителността с принципа на неопределеността от квантовата механика .
С постоянна база с човешки персонал на Марс започва колонизирането на Космоса .
Откриват се извънземни цивилизации .
