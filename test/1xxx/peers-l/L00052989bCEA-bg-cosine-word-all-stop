В Сент Антон скиорите и бордаджиите имат право да избират между 260 км писти , 200 км маркирани извънпистови терени за ски-рали и свободно каране ;
” Внимание , по пътя минават елени ” - когато видиш този огромен светещ знак , три завоя преди ски курорта Сент Антон , справедливо решаваш , че тези тук , в Австрия , малко прекаляват .
Затова , когато ти се изпречи истински уникалният австрийски знак “ Внимание , по пътя минават жаби ” , приемаш жабите напълно отговорно .
И сред сериозните неща - като пътни знаци , жаби и индустрия , определено са и зимните спортове .
Там , в кьошето между Германия и Швейцария , сковани от зимата , решително отказваща да си ходи , са курортите Лех и Сент Антон .
Сент Антон е младежки , забързан , купонджийски .
Нашето се казва “ Къщата с изглед към планината ” .
Хазяйката ни посреща с типичното изражение на созополска баба .
( И накрая наистина се държи като такава , след като ни прибира 20 евро , защото уж не сме я предупредили , че ще си тръгнем ден по-рано. )
Срещу 15 евро на вечер в “ Къщата с изглед към планината ” получаваш
Всичко в Сент Антон е подчинено на тази идея .
Кабеларката едва ли има претенциите на CNN , но като истинска свидетелска телевизия включва на живо камери от пистите .
А под писти трябва наистина да се разбира - писти .
В Сент Антон скиорите и бордаджиите имат право да избират между 260 км писти , 200 км маркирани извънпистови терени за ски-рали и свободно каране ; 83 лифта , два фънпарка за сноуборд с халпайпове ; терен с камера за измерване на скоростта ...
Започва от връх Валуга ( 2811 м ) и свършва кажи-речи пред вратите на кметството в Сент Антон .
За начинаещите на учебните писти има специални съоръжения - нещо като
Мисля , че детският ми кошмар с мускулните трески и червените дръжки от влекчето на Алеко - може да бъде прогонен завинаги .
Понякога , даже и на такива места като Сент Антон , се появят хора , които неясно защо не желаят да карат нито ски , нито сноуборд .
За тях има 40 км трасета за ски-бягане и 4 км писта за шейнички .
Цялото това снежно имане от писти и съоръжения си има , разбира се , своята цена - или иначе казано дневната карта , с която можеш да караш в целия район около Сент Антон , включително в селищата Щубен , Сент Кристоф , Цюрс и Лех за 37 евро .
Цените на ски и сноуборд-училищата са между 40 и 55 евро на ден , а частните уроци отиват към 200 евро .
В Сент Антон можеш да се запишеш и на училище по телемарк - стил , който някога беше по-известен от съвременното алпийско каране , но сега като че ли получава втори шанс .
Сент Антон наистина може да се похвали с традиции не само в телемарка и зимните спортове - първият ски-клуб е създаден през 1901 и съответно първата реклама за курорта е от началото на века .
И така до днес .
Че е местна гордост , можеш да видиш навсякъде - по барове , писти и ресторанти - подписа на Марио Мат , шапката на Марио Мат , първите ски на Марио Мат , магазина на Марио Мат , не знам си какво на Марио Мат ...
А може би някъде в тълпата и самия Марио Мат .
Обичат си го , нали им е шампион .
Нощния живот
Австрия не е най-разчупеното място за това и има какво да научи за купона в Банско , но Сент Антон решително не е в представителната извадка .
Настина си струва да се посетят Cuba Bar и “ Барът на Боби ” в центъра на селището .
Нощният живот започва към 23 часа .
Баровете са обикновено под земята и стените им са накичени със снимки от “ едно време ” .
“ Барът на Боби ” например е хубаво купонджийско място , в което има и маси за сядане , и няколко за правостоящи .
Музикалната програма се управлява от компютър , който свири предварително подбрани мр3-ойки .
В “ Барът на Боби ” няма ганджа и не се предлага .
Вечерите в австрийския курорт са шумни , изтощителни , озадачаващи .
Напълно нормално е към 11 часа през нощта да видиш групи , които тътрузят скиорски обувки и ски след неколкочасово “ каране ” по баровете .
Така изглежда Сент Антон в края на март , когато сливите в София вече са прецъфтели - потънал в прегръдките на зимата , с надвиснали лавини и многоезични усмивки .
