Какво постигна и какво не постигна Петър Стоянов при посещението си в Москва ?
Светът отдели внимание , но не защото се интересуваше кой знае колко от срещата на президентите , а защото искаше лично да провери състоянието на Елцин по време на разгарящата се икономическа и политическа криза в Русия .
Гвоздеят в програмата на Стоянов стана измоленото обещание за намаляване на митническата тежест върху вноса на български стоки в Русия .
Елцин обяви , че с Петър Стоянов са се харесали и се разбират , и заговори за любов и дружба .
Стоянов вероятно наистина се хареса на Елцин , а може би и на Черномирдин , но какво от това .
Седмица преди това обезценката на руската валута стана причина за отстраняването на премиера Кириенко и връщането на Виктор Черномирдин .
От една страна , не е изключено все пак да се постигне още един компромис между Елцин и депутатите .
Тогава ще разчитаме на хипотезата , че Елцин ще си спомни за любовта , дружбата и залежалите ни корнишони , че Черномирдин ще се сети за обещанието да предложи на Думата да ни премести в списъка на развиващите се държави с по-ниски мита върху вноса и доброто впечатление ще бъде консумирано .
Формулата за новите отношения с Русия
Проблемът е обаче , че до година и половина-две Русия най-вероятно ще влезе в Световната търговска организация и още преди това трябва да премахне всички преференции при търговията .
Презумпцията е , че с получените пари фирмите ще стъпят на краката си , ще се модернизират и ще станат по-конкурентни на европейските пазари .
Проблемът е , че точно в този момент , когато се заговори за национализация на банки и на стратегически фирми , длъжници на руския бюджет ( което впрочем така беше разстроило газовия бос Рем Вяхирев , че замалко да отпрати вицепремиера Бакърджиев , преструвайки се на болен ) , едва ли е подходящото време да се предоставят преференции , които ще доведат до намаляване , макар и минимално , на бюджетните постъпления .
Второ , истинският проблем на българските фирми в Русия е по-скоро проблем на маркетинга , отколкото на митата .
Това е територия , на която държавните институции от двете страни биха могли реално да помогнат , но по този въпрос не се отвори дума .
Икономиката на Русия изцяло разчита на този феномен , това е средство за разплащане не само между фирмите - извън Москва много от хората получават дори заплатите си в натура .
Липсата на реални парични обороти и постъпления е и една от причините за финансовата криза в Русия .
Българската делегация тръгна с голямата кошница за бартер газ срещу стоки .
Вицепремиерът Бакърджиев отчете като успех потвърденото от Вяхирев бартерно заплащане на 20 % от доставения у нас газ със строителни услуги на български фирми , главно Главболгарстрой .
Според хора от екипа на Бакърджиев бартерът газ срещу строителство облекчава платежния баланс на страната ни , тъй като Булгаргаз плаща на строителната фирма с левове и не се изнася валута .
Договорката за заплащане на част от газовите доставки с български стоки и услуги в меморандума , който подписаха през 1995 г. Жан Виденов и Виктор Черномирдин , беше сочена като един от успехите на соцкабинета при преговорите с Русия .
Успех на президентското посещение в Москва е и това , което не се случи .
Така и не стана ясно какво точно искаме ние от Русия и какво търси тя от нас .
Русия не е Москва и Москва не е Кремъл .
Насочването на контактите към регионалните нива , разработването на регионалните пазари и междуфирмените договори могат да се окажат липсващия в момента пълнеж на формулата за реанимиране на връзките с Русия и да гарантират стабилност на двустранните ни отношения .
