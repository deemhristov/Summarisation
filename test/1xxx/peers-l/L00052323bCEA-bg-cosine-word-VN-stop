" Банкеръ " 19 март 2005 , бр. 11 , 17 стр.
Няма добра власт и любима опозиция
И досега Горбачов спори задочно с Елцин кой е по-виновен .
Даже когато Елцин , Шушкевич и Кравчук се опитвали от Беловежката гора да позвънят по телефона на Горбачов , за да му кажат че СССР вече го няма , първо успели да се свържат с Вашингтон .
Владимир Путин е първият президент , който се опитва да промени новите реалности , като поддържа опитите за създаване на " домашна " или по-точно опитомена опозиция , а в същото време се стреми да научава преди Вашингтон вътрешните новини .
Западът сега упреква Путин , че държи изкъсо изпълнителната власт .
След като народът застана зад него на изборите през 2000 и през 2004  г. , сега идва ред и на опозиционните настроения .
Един след друг се появяват претенденти за поста в Кремъл , който Путин трябва да освободи през 2008 година .
Комитет - 2008 си поставяше за цел да обедини опозицията , но такива признаци не се забелязват .
Втората фигура заедно с Каспаров в комитета е несъстоялият се обединител на опозицията и бивша дясна партийна ръка на Черномирдин независимият сега депутат Владимир Рижков .
Мястото на най-непримиримата опозиция сега вместо Компартията ( КПРФ ) обаче заема Каспаров , който в оценката на режима на Путин използва термини като " фашизъм " , " сталинизъм " , " диктатура " .
Световният шампион по шахмат откри свой сайт в ИНТЕРНЕТ " каспаров.ру " , който трябва да обедини онези , които са готови да станат опоненти или алтернатива на сегашната власт .
Комунистите създадоха и свое правителство " в сянка " .
В него влязоха известни фигури , като известният кардиохируг Ренат Акчурин , който оперира навремето президента Борис Елцин , бившият министър на отбраната Игор Родионов , бившият лидер на партията " Родина " Сергей Глазев , известният от ерата на перестройката депутат Виктор Алкснис .
Това не е първото правителство " в сянка " на компартията .
Страната ни е управлявана от Иван Грозни , Петър Велики , Коба Ужасни .
В едно опозицията е права .
Няма добра власт .
Но и властта е права - няма любима опозиция .
В четвъртък , 17 март , срещу бащата на руската ваучерна приватизация , сега председател на Единната енергийна система на Русия Анатолий Чубайс бе извършено покушение .
Чубайс едва ли е най-обичаният човек в Русия , особено сега , когато енергетиката е подложена на радикални реформи .
Той , въпреки поста си , не принадлежи към управляващия екип на президента Путин .
Чубайс не подкрепи кандидатурата му за президент , макар че бе сред най-доверените хора на предишния президент Борис Елцин .
Рижият Чубайс по един или друг начин е замесен в най-гръмките скандали в съвременна история на Русия .
Той не одобри ареста на президента на ЮКОС Михаил Ходорковски и заяви , че ще подкрепи кандидатурата на бившия премиер Михаил Касянов за президентския пост през 2008 година .
Чубайс заяви , че знае кой го е " поръчал " .
Ако всички знаят , няма ли някой да каже на глас ?
