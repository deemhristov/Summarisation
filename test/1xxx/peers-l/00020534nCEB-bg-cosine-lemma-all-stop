Защо не е достатъчен само бърз икономически растеж 06/11/2006
Политическите безредици в новата страна-членка на ЕС изненадаха много наблюдатели .
Как стана така , че след присъединяването към ЕС , вътрешната политика в тези страни среща подобни обезпокояващи трудности ?
Струва си да си спомним обаче , че тези страни са част от една динамична област на Европа и регистрират годишен икономически ръст , който е неколкократно по-висок от този на старите страни-членки на ЕС ( 5-6 % срещу 1-2 % ) .
Според конвенционалната максима , която свързва политиката и икономиката , там , където икономическият ръст е висок , социалната стабилност и разумната политика имат по-добри шансове да надделеят .
В случая с Централна Европа , логичният извод би бил , че поради значителния икономически растеж през това десетилетие , голяма част от населението ще се радва на осезателни икономически придобивки и следователно ще подкрепи управляващите коалиции .
Очакваше се , че присъединяването към ЕС ще укрепи основите на тези млади либерални демокрации .
За разлика от гражданите от повечето от 15-те членки на ЕС ( с изключение на Португалия и Испания ) , хората в посткомунистическите страни са живели в система на диктатура .
Би било по-логично един подреден демократичен живот да се охранява по-стриктно в страни , живели дълго време без него .
Всъщност продължава дебатът сред икономистите за основите на икономическия растеж и за взаимовръзката между демокрация и просперитет .
Според друга линия на разсъждения обаче , стабилният икономически растеж не трябва да вреди на социалното единство и той трябва да бъде съпътстван от съответстващо производство на обществени стоки .
Опитът на посткомунистическа Mitteleuropa предполага , че високият растеж сам по себе си не е достатъчен , за да осигури стабилен социален и политически живот .
Там , където в Централна и Източна Европа много граждани са изгубили от икономическата надпревара или са се оказали маргинализирани ( изключени от придобивките на икономическия растеж ) тяхното разочарование вероятно ще бъде използвано от екстремистки партии , а центристките партии ще губят политическа почва под краката си .
Що се отнася до опората , осигурена от членството в ЕС , това в известен смисъл е било по-ефективно по времето , когато страните , за които става въпрос , са се надявали да влязат в блока .
Тази надежда е дала възможност на политици с различни идеологически платформи да обединят гражданите под знамето на " завръщането в Европа " .
Много от тези граждани видяха това " връщане " като покана за присъединяване към общество , подобно на нирвана , с огромни икономически придобивки .
Лесно е да се разбере объркването в някои политически кръгове в Централна Европа , когато " големите " в ЕС проповядват това , което те не вършат на практика .
Действителната демокрация и демокрацията на книга са две различни неща .
Обществата в Източна Европа са много по-малко проспериращи , отколкото техните западни партньори в ЕС .
Високият икономически растеж не е панацея .
Те са изправени пред същите проблеми , които предизвикаха нестабилност в Централна Европа , с тази разлика , че им липсва онова , което да съхрани стабилността .
