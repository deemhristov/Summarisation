Господин Милев , в първото си интервю за “ Делова седмица ” в качеството на председател на ИДЕС казахте , че са нужни ускорени стъпки , за да се издигне одиторската работа на по-високо ниво .
Може ли да се каже , че те вече са факт ?
Правилата за проверките включват : избора на одиторите и на одиторските им досиета , които трябва да бъдат проверени ; начина , по който ще се реализира проверката на място ; приключването на проверката с писмен доклад по форма , определена от Съвета за контрол по качеството на одиторските услуги .
Съветът трябва да обобщи резултатите от проверките и да се определи как ще бъде разгласен ефектът от тях .
Така че тези първи стъпки , които планирахме , за да може да се задвижи системата на вътрешен контрол , са направени .
В много посоки започнахме да отваряме института към обществото , за да може активната част от него , която се интересува от въпросите на счетоводството и одита , да бъде с достатъчно възможности за достъп .
От началото на годината доста интензивно работихме с Министерството на финансите – това е институцията от изпълнителната власт , която най-пряко се занимава със счетоводството и одита .
На нея могат да се намерят новини , които се актуализират всяка седмица , доклади от научни конференции , оповестяване на общите събрания с дневния ред , а след това и техните решения .
Тъй като институтът е ангажиран да разяснява и популяризира одиторската практика , а в по-широк смисъл и ролята на експерт-счетоводителя като консултант , от началото на юли стартира серия от срещи с ръководители на някои от най-възловите министерства , които играят ролята на собственик от името на държавата в много предприятия .
Като резултат от тези срещи очакваме да се открие възможност за по-директен и редовен контакт с тези институции , от които зависят доста неща по изясняване ролята на одитора , възможността той да бъде ползван като индикатор за състоянието на предприятието , по назначаването му и по начина , по който се приема неговият доклад .
Причината за тази наша активност е , че от 1 юли в България действат международните одиторски стандарти .
Каква е готовността годишните финансови отчети на предприятията за 2003 г. да бъдат изготвени по МСС ?
Този въпрос е труден и на него не може да се отговори с едно изречение .
От началото на 2003 г. МСС действат на територията на страната за една малка по брой , но значима група предприятия .
За тези предприятия от групата , които и преди 2003 г. са прилагали по една или друга причина МСС , по принцип не би трябвало да има проблеми .
Те не са в казуса “ прилагане за първи път на МСС ” .
Бордът по МСС прие международен стандарт , който регламентира правилата за прилагане на МСС за първи път .
Така че малко особено се получава и като статус , защото за ЕС стандартът е задължителен от 2005  г. , а в нашата страна съгласно ЗСч МСС за определени предприятия са задължителни още от тази година .
За да бъдат нормативен акт според правната система на България , стандартите трябва да се публикуват в “ Държавен вестник ” .
Те обаче никога преди това не са публикувани като нормативен акт в нито една от държавите , които ги прилагат .
Той все още няма превод на български език - и кога ще стане това , за да е в сила за 2003 г. Друг въпрос е защо МСС трябва да бъдат задължителни за абсолютно всички предприятия като единствена база .
Това е спорно и ние ще се опитаме като институт да повлияем за промяната на тази норма в ЗСч .
Тези и други свързани с тях въпроси могат да бъдат обект на дискусия .
Но одиторът е нужен в българската икономика дори и само за това , че той е най-високо образованият счетоводител в страната , който има директен достъп до предприятията .
Въпреки че формулата , по която той работи , е независимо експертно мнение върху финансов отчет от гледна точка на неговата достоверност в значимите аспекти .
Но когато говорим за консултантска дейност в буквалния смисъл на думата , когато одиторът изпълнява ангажиент по одиторските стандарти , той не бива да бъде консултант по начин , по който да оказва влияние за създаването на отчета , т. е. за представянето на определени пера , защото след това ще одитира това , което е консултирал .
Всеки дипломиран експерт-счетоводител трябва да умее да прави това разграничение , така че да не се нарушава неговата независимост в качеството му на одитор , изпълняващ одиторски ангажимент .
Самото предприятие не трябва да го притиска да изпълнява консултантски функции от такова естество , за да не бъде зависим от собственото си мнение .
