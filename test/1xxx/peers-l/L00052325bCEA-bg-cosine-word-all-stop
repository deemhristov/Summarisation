Гласоводители и глашатаи
По електронните медии електоратът за пореден път ще гледа и слуша платените оферти на политическите партии за изборите на 25 юни 2005 година .
В Решение № 100 на ЦИК за отразяването на предизборната кампания от радио - и телевизионните оператори в периода 25 май - 23 юни се казва , че БНТ и БНР могат да излъчват клипове , хроники и дискусии , като в дискусиите не могат да участват независимите кандидат-депутати .
В предизборните клипове , хроники и диспути не може да се излъчват търговски реклами , както и в търговските реклами не може да има елементи от предизборната кампания .
Частните електронни медии също могат да предоставят време за партиите и коалициите , като тарифите им трябва да бъдат предварително представени в ЦИК .
И само наивник би си помислил , че политиците , пресата и електронните медии чакат официалната дата 25 май , за да почнат агитацията .
През последната седмица дори Съветът за електронни медии нагази предизборния лук
За да припечелят някой лев от политическите партии , Българското национално радио , радио " Мила голд " и радио " Едно " излъчиха десетсекунден имиджов клип на коалиция " Български народен съюз " .
Съветът за електронни медии сезира в понеделник ЦИК за излъчването на политическа реклама не в предизборния период .
Нормално е също така частните електронни медии да гонят интригата и новината и в този свой стремеж да правят безплатна реклама на политиците .
Ето защо медиите отдавна започнаха да излъчват скритите предизборни послания .
И отпреди тези избори се спори дали проявите на министрите в страната могат да минат за предизборна агитация .
И защо не ?
По радиото се чу , а по телевизиите се видя как Иван Костов подписа с избирателите " Договор за България " , а Надежда Михайлова представи пред камерите програмата на ОДС в биз-несцентър " София " .
И това вече ни се е случвало на избори .
Отговорът е прост .
Границата се размива от парите .
В името на високия рейтинг и на печалбата електронните медии и този път няма да се откажат от старите хитринки в деня на вота да съобщават в аванс резултатите от изборите .
Миналата седмица говорителят на ЦИК Александър Александров припомни , че комисията ще наказва за обявяване на изборни резултати в деня на вота , които се извършват по скрит начин под формата на музикални класации .
В деня на местните избори през 2003 г. " Дарик радио " и радио " Нет " информираха за изборния резултат .
Кметската надпревара бе маскирана като музикална класация на хитове , всеки от който напомняше за дадена партия или личност .
Тогава никой от операторите не беше глобен , .
Сигурно някои от попълнилите го в ИНТЕРНЕТ седесари доста са се изненадали , когато компютърът е показал , че всъщност одобряват лявата платформа .
