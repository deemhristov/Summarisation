Първата жертва на антиглобализма ще бъде телевизията
Масовото не е шик В едно изследване на масовата култура авторите с изненада констатират следната закономерност : колкото по-нагоре е в обществото , толкова по-малко телевизори има домакинството .
Свличането към най-масовия вкус , към равнището на улицата , супермаркета и стадиона , което социолозите регистрират в САЩ още през 80-те , в Европа е още по-очевидно поради дълголетната самозаблуда , че телевизията може истински да информира , образова и да разпространява култура .
В лоното на цитираното кредо ( общовалидно за телевизионния шоубизнес , впрочем ) самодоволно се гуши псевдолибералната увереност , че не може да е глупаво онова мислене / говорене , което се харесва на публиката , защото тя е народът , а против народа не се говори .
На западните антиглобалисти обаче очевидно все по-малко им пука за политическата коректност и псевдолиберализма , те интуитивно се опитват с практически действия да " отменят " масовата глупост .
