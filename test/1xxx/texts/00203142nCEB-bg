Паралелно със спада на икономиката спестяванията в региона се увеличават
03/09/2012
Депозитите нарастват на Балканите, тъй като потребителите харчат все по-малко и отлагат големи инвестиции.
От Йонилда Кочи за Southeast European Times в Тирана - 03/09/12
 
 
Много хора в региона увеличават спестяванията си в условията на икономическа криза. [Ройтерс]
Реакцията на потребителите на Балканите по отношение на продължаващата икономическа криза е да харчат по-малко и да спестяват повече. Намаляването на доходите, загубата на работа и други проследици от кризата принудиха потребителите на Балканите да намалят потреблението по отношение на, всекидневните разходи, личите инвестиции и скъпите стоки.
Покупателната способност на албанците е намаляла значително, с 22,5 процента само от м. юни насам. Едуард Залошна, икономист в Институт Пасифик за изследвания и оценка в САЩ каза, че индексът за обема на търговията на дребно, публикуван от ИНСТАТ, която осигурява официални статистически данни за Албания, потребителите рязко намаляват разходите.
"Индексът бе 207 процента на 1 януари, 2011 г., а в края на годината бе 190,9 процента. През първите три месеца на 2012 г. той спадна до 148 процента", каза той за SETimes.
Дениз Дерала, ръководител на кредитния отдел на банка "Крединс" каза, че хората сега се опитват да спестят пари, а не да ги харчат или инвестират. "Спестяването е знак за липсата на сигурност у хората поради политическите събития, трудности на правителството да изплаща задълженията си и криза в съседните страни", каза той за SETimes.
В Албания депозитите като цяло са се увеличили през юни с 10,4 процента в сравнение със същия период на миналата година, което е тенденция, започнала преди две години, когато в страната започнаха да се проявяват признаци за кризата. "Съществува силна тенденция към спестяване; темповете на увеличаване на спестяванията в банките са забележимо по-високи, отколкото темповете на икономическия растеж", каза Елвин Мека, банкер и преподавател по икономика за SETimes.
Франческо Чолаку, собственик на пицария в Тирана каза, че в сравнение с миналата година заведението му се посещава от по-малко хора. "Хората харчат по-малко. Положението става наистина тежко, ако хората спестяват пари дори от пица, която не е толкова скъпа храна", каза той за SETimes.
Тази тенденция се забелязва в целия регион.
Спестяванията са се увеличили с 12 процента, а заемите са намалели с около 1 процент, сочат последните статистически данни на Националната банка на Румъния. Според Централната банка тенденцията показва липса на движение на парите, което води до намаляване на потреблението и до спад в икономическото развитие.
Проучването "Барометър на потребителското доверие", проведено от GfK и публикувано през м. юни показва, че въпреки че 87 процента от населението твърдят, че са имали по-високи доходи в сравнение със същия период на 2011 г., едва 18 процента планират да инвестират в ремонти и само 6 процента ще си купят жилище.
"Спестяванията и т. нар. адаптивен начин на живот ми помогнаха да оцелявам по време на кризата. Ако не друго, то строгите икономически мерки ме научиха да адаптирам всекидневните си разходи и да приведа живота си в съответствие с ритъма на времето, в което живеем. Знам, че много други хора са постъпили по същия начин и като погледнат назад, се убеждават, че това е полезен жизнен опит", каза Александру Прикоп, 43-годишен държавен служител от Букурещ за SETimes.
Общо депозитите в Албания са се увеличили с 10,4 процента през м. юни. [Ройтерс]
Намаляването на разходите и отлагането на инвестициите става принцип и за бизнеса. "Малки и средни компании намаляват драстично [разходите си]. Спестяванията са по-малко, а инвестиционните проекти често се отлагат или отменят", каза Габриела Николау, икономист в счетоводната фирма "SC Gen Personal" за SETimes.
Гражданите на Черна гора също спестяват парите си. В края на м. април спестяванията възлизаха общо на повече от 1 милиард евро - 9,1 процента повече в сравнение със същия месец на миналата година според данни на Министерството на финансите. Според Централната банка на Черна гора депозитите в началото на 2010 г. са възлизали на 600 милиона евро, което е около половината от общите спестявания сега.
Около 30 процента от тази сума са граждански депозити и 70 процента са срочни депозити.
"Това означачава, че всеки гражданин има средно около 800 евро в сметката си", съобщава банката.
Депозитите на домакинствата са се увеличили с 28 процента в Сърбия от м. януари до м. май. Но увеличението не означава, че гражданите не инвестират.
"Най-сигурният начин за гражданите е да инвестират в недвижими имоти, защото цените им със сигурност ще се увеличат след рецесията", каза Милош Кастратович, директор на Института за бизнес оценка за SETimes.
Секторът на недвижимите имоти е смятан за сигурен за вложения в Македония. Йованка Поповска, 49-годишна бизнесменка възнамерява да си купи нов апартамент в Скопие. "Ако инвестирате на пазара вероятно ще изгубите, тъй като стойността на акциите спада всеки ден. Цената на жилищата в столицата е една и съща от години. Можете също да ги дадете под наем и да си върнете част от парите", каза Поповска за SETimes.
Цифрите потвърждават страховете й. Икономическата криза се отразява негативно върху цената на акциите, предлагани на Македонската фондова борса. Основният индекс на борсата МБИ 10, който регистрира стойността на 10-те най-често търгувани акции на пазара, е изгубил приблизително 20 процента от стойността си миналата година.
"Общият търговски оборот тази година бе оценен на по-малко от 40 милиона евро. За сравнение по същото време миналата година имахме търговски оборот на стойност почти 100 милиона евро", каза Иван Штериев, директор на Македонската фондова борза за SETimes.
Макар че икономическата криза засегна и Босна и Херцеговина (БиХ), а заплатите и пенсиите не са променяни от години, въпреки непрекъснатото повишаване на стойността на живота, гражданите все още могат да бъдат пестеливи. През първите три месеца тази година спестяванията са се увеличили с 10 процента в сравнение с миналата година.
''Tова означава, че всеки гражданин на БиХ е имал около [770 евро] в сметката си в края на м. април, което за четиричленно семейство означава спестявания около [3 000 евро]," съобщи Централната банка на БиХ.
Макар че много граждани могат да спестяват, голям брой от тях държат спестяванията си вкъщи поради липсата на доверие в банките.
"Аз и съпругата ми държим спестяванията си вкъщи. Това не са големи суми пари, но във време, когато няма пари, всякакъв вид спестяване е успех. Банките не са стабилни, паричният пазар е рискован и много мои приятели също не държат парите си в банка", каза Енвер Яхич, пенсионер в Сараево за SETimes.
Кореспондентите на SETimes Бедрана Калетович в Сараево, Биляна Лаймановска и Марина Стояновска в Скопие, Паул Чокою и Габриел Петреску в Букурещ, Дражен Ремикович в Подгорица, Ивана Йованович и Бояна Милованович в Белград допринесоха за написването на този материал. 
 
 
 
Имейл до приятел
 Хартиен вариант 
a2a_linkname=document.title;a2a_linkurl='http://www.setimes.com/cocoon/setimes/xhtml/bg/features/setimes/articles/2012/09/03/reportage-01';
//import.
Имейлът Ви беше изпратен.
Моля, попълнете името.
Моля, посочете имейл адрес.
Въведеният от вас имейл адрес е невалиден.
Моля, попълнете коментара.
Имейл на приятел
Вашето име или имейл
 Коментар 
	
Цифрите не съвпадат. Моля, въведете отново.
 Запишете цифрите


