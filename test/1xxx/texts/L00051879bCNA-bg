%Леч., 2008, бр. 44%

     Избягвайте всичко, което е посочено по-долу, защото е канцерогенно: 
• лъчевата терапия като тази, която се прилага при истинските ракови заболявания; 
• хормоните, диетилстилбоестролът, хормонозаместващата терапия и противозачатъчните хапчета повишават риска от рак до 70 пъти; 
• статините, ако сте на възраст над 55 години; 
• лекарствата против високо кръвно налягане като блокерите на калциевия канал, особено ако взимате същевременно и естрогенови медикаменти; 
• трицикличните антидепресанти; 
• парабените (метил-, пропил-, етил-, бутил-), използвани обикновено за приготовление на дезодоранти, хранителни продукти, лекарства и козметични средства; 
• тъмните или червени на цвят бои за коса; 
• работата на смени, която потиска нормалното отделяне на мелатонин в организма и повишава в умерена степен риска от появата на раково заболяване; 
• прекомерното излагане на електромагнитни полета (например ако работите като телефонистка в централа, като компютърна програмистка или в други подобни служби); 
• носенето на сутиен в продължение на повече от 12 часа в денонощието, тъй като това води до блокиране на циркулирането на лимфата в лимфната система и помага на токсините да се задържат в организма; 
• градинските пестициди като ДДТ, диелдрин, полихлорираните бифеноли и диоксините, които имат действие, наподобяващо това на естрогена. 

     Правете всичко, посочено по-долу, защото то намалява вашия риск: 
• яжте органична и необработена предварително храна; 
• старателно отмивайте пестицидите от неорганичните плодове и зеленчуци, преди да ги консумирате; 
• филтрирайте водата за пиене; 
• използвайте дезодоранти, гримове и други козметични средства, които не съдържат парабени, ТЕА, DEA и изкуствени слънцезащитни субстанции; 
• пийте червено вино, което понижава риска от ракови заболявания; 
• правете редовно физически упражнения и поддържайте нормално телесно тегло; 
• спете през тъмната част на денонощието или на тъмно; 
• ако работите нощна смяна, приемайте мелатонинови хранителни добавки; 
• пийте всеки ден зелен чай; това ще намали наполовина опасността да се разболеете от рак на гърдата; 
• яжте големи количества пресни плодове и зеленчуци, особено броколи, зеле, кълнове от брюкселско зеле и други зеленчуци от семейство кръстоцветни. Улцерозният колит (УК) е вид възпалително чревно заболяване, водещо до учестена перисталтика на червата и диария с примеси на кръв или слуз. Други негови симптоми са отслабване, коремни спазми, анемия, температура и умора. Никой не знае със сигурност какво предизвиква УК, но, изглежда това е комбинация от генетични и обкръжаващи фактори. 
     Конвенционалното лечение обикновено е медикаментозно или хирургично. И двата вида терапия обаче са рисковани и невинаги са ефикасни. В действителност между 40 и 60% от пациентите с възпалителни чревни заболявания нямат полза от предлаганите понастоящем лечения. 
     Не е изненадващо тогава, че мнозина се обръщат към алтернативни средства за контролиране на улцерозния колит по натурален начин. 
Хранителни стратегии 
• Преодолейте дефицитите. Ако откриете и коригирате недостига на вещества с помощта на квалифициран специалист, можете да подобрите отделните симптоми, както и цялостното си състояние. Полезни хранителни добавки са съдържащите витамини А, С, Е и К, бета-каротин, фолиева киселина, калций, магнезий, селен и цинк. (Бел. ред. Всички изброени витамини може да си набавите чрез Витатабс ABCDE, а минералите чрез Максихивен). 
• Изключете възможни алергии. Въпреки че лекарите продължават да отричат съществуването на каквато и да е връзка между хранителните алергии и УК, това е едно от първите неща, които е добре да проверите. При едно изследване пациенти с тази болест, които изключвали от своята диета често срещаните алергени, имали значително по-малко симптоми (главно диария и ректално кървене) в сравнение с други пациенти, които се хранели както обичайно. Между храните, способни да предизвикат симптоми, са млечните продукти, свинското, доматите, пикантните подправки, цитрусите, ябълките, гроздето и морските ракообразни. Избягването на съдържащи сяра аминокиселини (каквито има в яйцата, сиренето, пълномасленото мляко, сладоледа, майонезата, соевото мляко, виното, минералната вода, ядките и кръстоцветните зеленчуци) също би могло да облекчи симптомите и да намали честотата на активизиране на болестта. 
• Увеличете консумацията на влакнини. Недостигът им повишава риска от УК, така че богатата на тях диета би могла да ви предпази. Особено полезни са люспите от псилиум (от 4 до 10 г два пъти на ден) и ечемичените кълнове (по 10 г два пъти на ден). През периодите на активизиране на болестта обаче може да ви се наложи да намалите приемането на влакнини, докато не се успокои възпалението. 
• Ограничете захарта и животинските мазнини. Консумацията им в големи количества е свързана с увеличен риск от УК. 
• Вземайте пробиотици. При двойно-сляпо изпитание върху 116 пациенти с улцерозен колит терапията с непатогенен щам на Ешерихия коли се оказала толкова ефикасна, колкото и ниските дози от лекарството месалазин, за контролирането на симптомите и поддържането на болестта в ремисия. И двете средства постигали около 70-процентна ремисия, която траела средно 6 месеца. Комбинация, включваща четири щама лактобацили, три щама бифидобактерии и един щам стрептококи, също демонстрирала благотворен ефект. 
• Опитайте с есенциални мастни киселини. Съдържащите рибено масло добавки, богати на омега-3 мастни киселини, могат да ограничат възпалението и съответно нуждата от противовъзпалителни медикаменти. С много малко изключения изследванията показват благотворни ефекти от тях при пациентите с УК. Препоръчваната дозировка е по 1-2 г EPA или DHA 3 пъти на ден. (Бел. ред. Най-богато на омега-3 – ЕРА и DHA – е маслото от сьомга, съдържащо се в Епамар стронг). 
• Други хранителни вещества. Бромелинът (по 0.5-1 г два пъти дневно), кверцетинът (по 500 мг 2-3 пъти дневно) и глутаминът (по 1.5-3 г дневно) могат да помогнат за подобряване симптомите на УК.
Други натурални терапии 
     • Билки. Смолата на дървото Boswellia serrata (индийски тамян) е традиционно средство от Аюрведа срещу възпалителни заболявания. Клинични изпитания при пациенти с УК и други възпалителни чревни болести показаха обещаващи резултати. При едно изследване 82% от пациентите с УК, лекувани с тази смола (350 мг 3 пъти дневно в продължение на 6 седмици), постигнали ремисия, срещу 75% от онези, лекувани с медикамента сулфасалазин. 
     Друго противовъзпалително природно средство е алое вера. При двойно-сляпо изпитание оралното приемане на гел от растението довело до ремисия или подобряване на симптомите при 47% от пациентите, в сравнение с 14% при плацебо-групата. Други ефикасни билки са гинко билоба, джинджифил, бряст, сминдух и дяволски нокът. (Бел. ред. Дяволски нокът вече можете да намерите във всички магазини „Лечител“, както и добре известните ви продукти с гинко билоба - Гинкомакс и с джинджифил - Зинерин форте). 
     • Мелатонин. Този натурален хормон може да бъде от помощ за лечението на УК. Но докато мелатонинът се предлага свободно във вид на хранителни добавки в САЩ, той трудно се намира в много европейски страни. Необходими са и допълнителни изследвания на страничните ефекти и потенциалните лекарствени взаимодействия. 
     • Хипнотерапия. При наскоро проведено изследване във Великобритания 17 пациенти с активен УК бяха подложени на 50-минутна хипнотерапевтична сесия и съпоставени с контролни участници, които само слушали музика. Кръвните равнища на интерлевкин-6 (маркер, сочещ наличие на възпаление в тялото) спаднали с 53% в третираната с хипноза група, докато при другата не се наблюдавали никакви промени.
През октомври в София се проведе кръгла маса, чиято основна тема беше лечението на болните от хемофилия у нас. Това е наследствено заболяване, което се проявява с нарушение на кръвосъсирването заради дефицит на някои от факторите, определящи този процес в човешкия организъм. Според председателя на Българското дружество по хемофилия Йордан НЕДЕВСКИ, ако пациентите бъдат профилактирани и лекувани правилно и според европейските стандарти, те могат да водят абсолютно пълноценен живот. 
След 1996 г. тенденцията при лечението на тези болни е към заменяне на непречистените плазмени препарати с високо пречистени, както и с по-съвременни, високоефективни и с минимални странични ефекти рекомбинантни препарати. По данни на Световната федерация по хемофилия за 2007 г. България е на последно място в ЕС по количество внасяни единици фактор VІІІ, прилаган при хемофилия А. Страната ни доставя 1,5 единици фактор VІІІ на глава от населението. За сравнение - в Унгария това количество е над 6 единици, а в Словакия – над 3-4. „За пълноценен живот са необходими най-малко 5 единици, а ние се борим поне за 2”, допълни г-н Недевски. Недостатъчното количество препарати у нас е причината в някои региони на страната да не се въведе профилактиката на кръвоизливи. Тя е задължителна при деца, особено при тези с тежка форма на болестта. За съжаление, именно поради оскъдното количество, „само 20 деца са на такава терапия, която представлява вливане на антихемофилни препарати за предотвратяване на кръвоизливи”, допълни Виктор ПАСКАЛЕВ, също от дружеството. Терапията при малчуганите с неоптимално количество лекарства води до ранното им инвалидизиране. За реализиране на профилактика може да се говори само във Варна и София, като в останалите части на страната значително изостава. 
Друг съществен проблем, освен количеството и качеството на използваните препарати, е подготовката на специалистите. Специфично ангажираните лекари по проблемите на заболяването общо за страната са 17. По мнение на представители на Дружеството по хемофилия личните лекари също трябва да се запознати с проблемите на болестта. Много често, особено при децата, повече от изписваните лекарства за заболявания като настинка и грип например съставките им са опасни, защото водят до разреждане на кръвта. Сега у нас функционират 6 специализирани звена за лечение на хемофилия - в Пловдив, Варна, Стара Загора, Плевен и София, като все още не е въведена здравна пътека специално за това заболяване. 
В България 660 са болните, регистрирани с хемофилия, като 94 от тях са деца. 23% от възрастните пациенти и 28% от децата са с тежка форма на заболяването. 
Най-честите прояви на болестта са кръвоизливи, предимно по големите стави – колена, лакти, глезени, и по мускулите. Първите кръвоизливи са в ранна детска възраст. Дори и безобидната травма може да е много рискована. Най-сериозната опасност за живота са мозъчните кръвоизливи, кръвотечения в стомашно-чревния тракт и други подобни локализации. В зависимост от типа хемофилия се използва съответният лисващ в организма фактор. От хемофилия боледуват само мъже, а жените са приносители на патологичния ген, предизвикващ проблемите. При липса на адекватно лечение кръвоизливите нанасят необратими увреждания на ставата, а са и съпроводени със силна болка. 
„Домашното лечение” е много важно, защото при хемофилиците не може да се предвиди кога ще възникне кръвотечение. Затова всеки болен трябва да разполага в дома си с необходимия фактор на кръвосъсирване, споделя г-н Недевски. В тази връзка болните преминават през обучение за правилно лечение на кръвоизливите в домашна обстановка. Предимствата му са, че заради бързата реакция на болния или неговите близки се избягват усложненията като увреждане на опорно-двигателния апарат или други органи и системи. Благодарение на домашното лечение може да се спаси животът на пациента при животозастрашаващи кръвотечения до транспортирането му в болница. Дава се възможност за много по-голямо социализиране на болните в обществото в сравнение с тези, които са принудени да търсят медицинска помощ от специализираните лечебни заведения при всеки инцидент. Гарсинията е дърво, което расте във вечнозелените гори в южната част на Тайланд. Листата са тъмнозелени и лъскави, а плодовете са оранжеви, тежки, 7-10 см в диаметър. Когато узреят се нарязват, изсушават и се използват за къри или се варят с много захар и се ядат. Плодовете, известни още като „горчиви портокали“, съдържат различни киселини, като цитрусова, тартарикова, маликова и аскорбинова, които действат антиоксидантно. Една от важните субстанции – хидроксицитринова киселина (НСА), подпомага намаляването на телесното тегло, като понижава липогенезата и увеличава образуването на гликоген, леко понижавайки по този начин апетита. (Бел. ред. Тези плодове са в основат на един от най-добрите продукти за отслабване – Цитрихром). 
     Нерафинираният екстракт от различни части на растението, листа, плодове, кора, корени, има главно антибактериални свойства, но също цитотоксични, антитуморни и антиоксидантни. Екстрактът проявява и противогъбично действие срещу някои видове гъби. 
     Гарсинията се прилага за отслабване при наличие на затлъстяване, както и при нарушена обмяна на мазнините. Намаляването на телесното тегло е на принципа на намаляване на липидите (мазнините) и блокиране на липидите. Ефектът се проявява след 30-дневно вземане на капсули с екстракт от Гарсиния. Приготвят се от изсушените и смлени плодове. 
     Освен за отслабване, екстрактът от Гарсиния е идеално средство за понижаване на холестерола, особено днес, когато статините са под обстрела на критиката и поради смъртоносни странични ефекти се изземат от пазара.


