Дебитните и кредитните карти се използват все по-често .
Засега с тях рядко се правят директни плащания в магазините и основната операция е тегленето на пари от банкомат .
Точно в този случай човек може да стане жертва на измама .
Как ?
Използването на банковите карти се крепи на технологията на магнитната лента .
В материала на лентата има много малки частици , които са като магнитчета .
Всеки път когато се използва карта , тази информация се прочита през електромагнит и се сверява с банката .
За злоупотреба е нужно престъпникът да има и картата , и ПИН кодът .
Злоупотреби с банкови карти могат да се случат и ако те бъдат блокирани в банкомат чрез предварително поставени за целта приспособления , като ливанска примка например .
Кражбите от банкови карти - какво да се прави
Има няколко стъпки за действие от страна на клиента , като първата винаги е една и съща - моментално обаждане в банката , за да бъде блокирана картата. ?
78
При задържане на карта в банкомат обикновено банките изискват пострадалият клиент да уведоми незабавно финансовата институция , която е издала картата , и да поиска тя да бъде блокирана .
Задържаната в банкомат карта се изпраща от банката , която обслужва устройството , на банката , която я е издала , а тя на свой ред я връща на клиента .
Добре е също така още в банковия клон той да провери дали картата му вече работи .
При липса на средства по карта или при съмнения , че има плащания , които притежателят й не е извършил , той трябва отново незабавно да уведоми банката издател .
Това пак може да стане по телефона или на място в неин офис .
Най-често в този случай картата отново се блокира .
За притежателите на кредитни и дебитни банкови карти е важно да знаят , че Законът за паричните преводи , електронните платежни инструменти и платежните системи изисква да уведомяват банката - издател на картата им , незабавно след като узнаят за нейното загубване , кражба , отнемане по друг начин , унищожаване , подправяне или неправомерно използване .
Ако неправомерно изтеглените средства са в по-голям размер от отговорността на притежателя на картата , останалата част се поема от банката издател , но само ако злоупотребата с картата не е причинена от действие или бездействие на държателя й .
