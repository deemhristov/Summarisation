Какво постигна и какво не постигна Петър Стоянов при посещението си в Москва ?
Светът отдели внимание , но не защото се интересуваше кой знае колко от срещата на президентите , а защото искаше лично да провери състоянието на Елцин по време на разгарящата се икономическа и политическа криза в Русия .
Елцин обяви , че с Петър Стоянов са се харесали и се разбират , и заговори за любов и дружба .
Черномирдин не каза нищо за харесване и добри чувства , но той пък и не беше особено словоохотлив .
Стоянов вероятно наистина се хареса на Елцин , а може би и на Черномирдин , но какво от това .
Когато българският президент кацна на летище “ Внуково ” , Москва беше заета с отчаяни опити да спасява рублата .
Не по-малко вероятна е обаче и възможността за задълбочаване на кризата не само във финансовата , но и в политическата сфера .
Тогава може да се окаже , че сме се харесали съвсем не на когото трябва .
Проблемът е обаче , че до година и половина-две Русия най-вероятно ще влезе в Световната търговска организация и още преди това трябва да премахне всички преференции при търговията .
Второ , истинският проблем на българските фирми в Русия е по-скоро проблем на маркетинга , отколкото на митата .
За сметка на това беше отдадено дължимото на
Бартера като средство за разплащане между двете икономики .
Икономиката на Русия изцяло разчита на този феномен , това е средство за разплащане не само между фирмите - извън Москва много от хората получават дори заплатите си в натура .
Това ни най-малко не стресна нашата администрация .
Българската делегация тръгна с голямата кошница за бартер газ срещу стоки .
Според хора от екипа на Бакърджиев бартерът газ срещу строителство облекчава платежния баланс на страната ни , тъй като Булгаргаз плаща на строителната фирма с левове и не се изнася валута .
Президентската визита не донесе изненади .
Така и не стана ясно какво точно искаме ние от Русия и какво търси тя от нас .
Окуражаващото е , че знакът за добра политическа воля за затопляне на отношенията беше даден и очевидно беше разбран и от двете страни .
