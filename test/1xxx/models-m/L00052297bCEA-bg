Новият ректор на УНСС доц. Борислав Борисов е роден преди 54 години в София .
Автор е на над 100 монографии , учебници и статии .
Народен представител от " Коалиция за България " .
Г-н Борисов , вие сте ректор на висше учебно заведение , в което се подготвя част от мозъчния тръст на България - мениджъри , финансисти , бизнесмени .
Много от тях вероятно ще емигрират зад граница в търсене на по-добра реализация .
Не смятате ли , че в крайна сметка УНСС работи на загуба ?
- На общото събрание преди седмица в залата присъстваха поне две правителства .
А що се отнася до изтичането на мозъци , то е закономерен процес .
Това се дължи на разликата в технологичните нива , в заплащането и стандартите .
Далече ли сме от западния модел на подготовка на топмениджъри , при който компаниите , където те ще работят , заплащат обучението им в елитни учебни заведения ?
- Далече сме по две причини .
Едната е ужасната масовизация на висшите училища в България .
Освен това , ако вземем предвид двете образователни степени - бакалавър и магистър , бизнесът е пряко обвързан с магистърската програма .
Тогава кой е най-подходящият модел за УНСС ?
- В момента финансовият модел на държавните висши училища не е най-добрият .
Той е прост - държавата поръчва броя на студентите и заплаща субсидия на университета , който трябва да се побере в нейните рамки .
Къде виждате изхода от това положение ?
- Виждам го в няколко посоки .
Броят на студентите ще намалява по чисто демографски причини .
А и част от обучението за бакалавър задължително трябва да стане платено .
Какви трябва да бъдат годишните такси за студентите ?
- Държавната субсидия , която се отпуска за един наш студент , е около 1500 лв. годишно .
Финансовата страна неизбежно е свързана с качеството на обучението .
Отговарят ли в това отношение студентите в УНСС на европейските критерии ?
- Лошото е , че поради ниските заплати в университетите не идват най-добре подготвените млади хора .
- Означава ли това , че трябва да се увеличи броят на професорите и доцентите ?
- Да .
Твърдите , че чрез интелектуалната собственост могат да се правят пари и да се привличат външни инвестиции .
Бихте ли пояснили как ?
- Нека не прозвучи като изсилване , но мисля , че интелектуалната собственост , която се създава в България , е ако не единственият , то основният конвертируем продукт , произвеждан у нас - от музикалните и литературните произведения до невероятните изобретения и компютърните програми .
Защо в България не се оценява интелектуалната собственост ?
- Защото така сме възпитавани десетилетия наред .
