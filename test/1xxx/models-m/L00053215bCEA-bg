Дубай - една съвременна приказка
Емирството е символ на просперитета , богатството и невиждания лукс
Дубай е едно от 7-те самостоятелни емирства в държавата Обединени арабски емирства / ОАЕ / , разположена в източната част на Арабския полуостров , по крайбрежието на Персийския и Оманския залив .
Преди да бъде открито черното злато / петролът / през 1958  г. , основен поминък било
ГМУРКАНЕТО
ЗА БИСЕРНИ МИДИ
Този най-важен поминък западнал , след като японците започнали да отглеждат изкуствено бисерни миди към средата на миналия век .
През 1962 г. Дубай продава първия барел с петрол и отваря нова страница в историята си .
Изчислено е , че петролът в дубайските находища при сегашното ниво на добив ще стигне най-много до 40-те години на настоящия век .
Затова далновидното ръководство на емирата търси подходящи алтернативи .
Чуждите инвеститори не плащат никакви данъци и цялата печалба остава за тях , а от неотдавна може и да купуват земя .
Всяка година Министерството на търговията на емиратството влага милиони долари в организирането и провеждането на световноизвестния Шопинг фестивал .
Пазарите за злато напомнят Капалъчарши - множество , притиснати едно до друго дюкянчета , но чисти и лъскави до болка .
Истината е , че в Дубай няма злато / всъщност има само пясък и нефт / и се внася необработено такова от Индия .
В Дубай се намира най-високият / 381 метра / и единствен 7-звезден хотел в света - " Бурж ал Араб " / Арабската кула / .
Само в дръжките на вратите и кранчетата на чешмите са вложени над 800 кг злато ...
В РАМКИ
ОТ ЧИСТО ЗЛАТО
Цената на една нощувка в кралския апартамент е 6000 USD ! ! !
Разбира се , тази " хотелска приказка " може да бъде разгледана и без да се нощува в нея .
Просто трябва да наемете такси до " Бурж ал Араб " , да платите 100 местни дирхама / към 30 USD / , срещу които получавате ваучер , осигуряващ храна и напитки на тази стойност в хотела .
По улиците на Дубай няма пътна полиция или поне не се забелязва , но за сметка на това е пълно с камери .
Глобите са между 100 и 200 USD и не може по никакъв начин да напуснете страната , преди да сте й се издължили за всичко ...
