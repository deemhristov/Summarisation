Изборът , който направи между иракския тираничен , терористичен режим и САЩ отговаря на принципите и на ценностите на цивилизацията , които доведоха до свалянето на албанския комунистически тоталитарен режим преди 11 години .
Албанският президент Алфред Моисиу подчерта в речта си на 25 март пред Съвета за национална сигурност , че според албанците " войната в Ирак е война против войната , война за мир , за един свят много по-сигурен и свободен .
Това е важен елемент на истинската демократизация на отношенията между страните и на необходимостта да се обръща все по-голямо внимание на мнението на малките държави по международни проблеми , в международните институции и организации .
Историческата памет има голяма роля в мотивацията на дипломацията и външната политика на всяка една страна , и не случайно това бе подчертано от всички албански лидери в последно време .
