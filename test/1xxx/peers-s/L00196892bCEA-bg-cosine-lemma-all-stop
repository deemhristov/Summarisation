Там са и самотният “ Оскар ” за главна мъжка роля на Сидни Поатие ( Lilies of the Field , 1963 ) , и поддържащите оскари за Дензъл Уошингтън ( “ Величие ” ) , Упи Голдбърг ( “ Призрак ” ) и Куба Гудинг ( “ Джери Макгуайър ” ) - всичко три от 1989 до днес .
Освен описания вече афро-американски пробив : първото награждаване на музикалния ветеран Ранди Нюман ( след 16 неуспешни номинации ! ) ; първият пълноценен “ Оскар ” за анимация на “ Шрек ” ( който , ако не беше новата категория , можеше спокойно да се състезава за най-добър филм ) ; за първи път клиповете бяха разнообразени с коментар зад кадър на номинираните професионалисти - режисьори , оператори и сценаристи ; за първи път касовият чуждестранен фаворит ( “ Амели ” , 5 номинации ) отстъпи на малък филм от неизвестна за киното страна - босненският “ Ничия земя ” дойде направо от “ София филм фест ” и напълно покри политическата линия на вечерта - по балкански реалистична военна метафора срещу по френски фриволна игра на живот и любов .
