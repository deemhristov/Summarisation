По електронните медии електоратът за пореден път ще гледа и слуша платените оферти на политическите партии за изборите на 25 юни 2005 година .
В Решение № 100 на ЦИК за отразяването на предизборната кампания от радио - и телевизионните оператори в периода 25 май - 23 юни се казва , че БНТ и БНР могат да излъчват клипове , хроники и дискусии , като в дискусиите не могат да участват независимите кандидат-депутати .
И само наивник би си помислил , че политиците , пресата и електронните медии чакат официалната дата 25 май , за да почнат агитацията .
И отпреди тези избори се спори дали проявите на министрите в страната могат да минат за предизборна агитация .
И защо не ?
