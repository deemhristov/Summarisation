В много посоки започнахме да отваряме института към обществото , за да може активната част от него , която се интересува от въпросите на счетоводството и одита , да бъде с достатъчно възможности за достъп .
Тъй като институтът е ангажиран да разяснява и популяризира одиторската практика , а в по-широк смисъл и ролята на експерт-счетоводителя като консултант , от началото на юли стартира серия от срещи с ръководители на някои от най-възловите министерства , които играят ролята на собственик от името на държавата в много предприятия .
Като резултат от тези срещи очакваме да се открие възможност за по-директен и редовен контакт с тези институции , от които зависят доста неща по изясняване ролята на одитора , възможността той да бъде ползван като индикатор за състоянието на предприятието , по назначаването му и по начина , по който се приема неговият доклад .
Но когато говорим за консултантска дейност в буквалния смисъл на думата , когато одиторът изпълнява ангажиент по одиторските стандарти , той не бива да бъде консултант по начин , по който да оказва влияние за създаването на отчета , т. е. за представянето на определени пера , защото след това ще одитира това , което е консултирал .
