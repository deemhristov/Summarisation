Плащането на допълнителни 30 долара за прилична храна от " Скай мийлс " вече може да не изглежда екстравагантна прищявка за повечето туристи , но съществуват и какви ли не глезотии , които буквално могат да изпразнят кредитните им карти .
Последвайте примера на Никълъс Негропонте от Масачузетския технологичен институт - изпратете си чисти дрехи до всяка точка на света с помощта на " ФедЕкс " , а после върнете по обратния маршрут дрехите за пране .
Ако ви се налага да пътувате до шест различни града в рамките на шест дни , ще е трудно да натъпчете достатъчно дрехи в куфара си , а прането , което някои хотели предлагат за един ден , може и да не е готово навреме .
Честите гости на хотелите " Феърмонт " могат да станат членове на " Президентския клуб " , което им позволява да поръчват безплатно транспортиране на спортната си екипировка до избран от тях курорт и да използват джобен компютър от " Хюлет-Пакард " по време на престоя си в хотела .
Един от най-лесните начини да елиминирате огромна част от проблемите си при едно пътуване е да летите с частен самолет .
Цените започват от 2850 долара на час за малък самолет .
