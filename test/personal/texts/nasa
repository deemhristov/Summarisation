НАСА подготвя полет до най-скъпия астероид в историята

Американското космическо ведомство подготвя полет до астероида Психея към 2022 година, който е изграден от ценни метали, пише сп. Нюзуик.
По думите на един от ръководителите на проекта, Пол Чодас, това ще бъде една от най-вълнуващите мисии през последните години. Специалистите оценяват сумарната стойност на полезните изкопаеми на астероида на 10 квадрилиона долара.
Небесното тяло е с дължина 250 километра и се състои от желязо, никел и злато. Астероидът Психея е бил открит още в средата на XIX век и предизвиква и до ден днешен голям научен интерес.
Специалистите се интересуват от неговата структура, от траекторията на неговото движение и от химическия му състав.
Откривател на Психея е италианският астроном от Неапол Анибале де Гаспарис. Огромният, почти изцяло съставен от метали астероид кръжи около Слънцето по изтеглена елиптична орбита между орбитите на Марс и Юпитер.
