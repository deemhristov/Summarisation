Не Тръмп, а Обама е най-харесваният политик в Туитър

Доналд Тръмп може и да е държавният глава, който най-често използва Туитър за официални изказвания, но оказа се - не той е предизвикал най-голям интерес в социалната мрежа. Настоящият американски президент не попада дори в топ 10 на най-четените, харесвани и споделяни публикации за годината.
Неговият предшественик Барак Обама обаче заема цели три места. Най-харесваната публикация за 2017 г. е снимка на бившия президент с деца от различни раси. Кадърът беше публикуван в ден, в който американци, вярващи в превъзходството на бялата раса, провеждаха свой митинг. 
Сред най-споделяните туитове са и първите думи на певицата Ариана Гранде след атентата в Манчестър по време на неин концерт. Челното място за най-споделян туит пък заема 17-годишно момче, което пита верига за бързо хранене колко споделяния трябва да има, за да му осигурят безплатни пилешки хапки за цяла година. Отговорът е 18 милиона, но момчето има само 3.
Доналд Тръмп все пак оглавява едно челно място в Туитър - той е държавният глава, за когото са писали най-много потребители. 
